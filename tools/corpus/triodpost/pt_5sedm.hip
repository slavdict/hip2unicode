<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

%[Въ пято'къ _е~-я седми'цы на о_у='трени%],

тр\очны гла'са. Та'же каfi^смы, г~_i, д~_i, _е~_i. 
По а~-мъ стiхосло'вiи, глаго'лемъ сjьда'льны кр\стныя 
_о=смогла'сника, два`, и= съ бг~оро'дичнымъ. По в~-мъ же 
стiхосло'вiи, глаго'лемъ настоя'щiй сjьда'ленъ,

Гла'съ а~. Подо'бенъ: Гро'бъ тво'й:

Просте'рлъ _е=си` хр\сте` дла^ни на дре'вjь, 
и=сцjьля'я jа='зву а=да'мову, jа='звами твои'ми. тjь'мже 
молю' тя: jа='звы моя^ и=сцjьли`, jа=`же наложи` души` 
мое'й льсте'цъ, и= сподо'би въ мл~твjь и= постjь`, сп~се, 
о_у=годи'ти тебjь`. [Два'жды.] (л. тз~_i w=б.)

Кр\стобг~оро'диченъ. Подо'бенъ:

Зря'щи тя` хр\сте`, всенепоро'чная мт~и, ме'ртва 
на кр\стjь` просте'рта, вопiя'ше: сн~е мо'й, 
собезнача'льный _о=ц~у` и= дх~ови, ко'е неизрече'нное 
смотре'нiе твое` сiе`, и='мже спа'слъ _е=си` преч\стыхъ 
ру'къ твои'хъ ще'дре, созда'нiе.

По г~-мъ стiхосло'вiи, сjьда'ленъ, гла'съ s~:

Подо'бенъ: О_у=пова'нiе мi'ра:

Кр\сте, мi'ру храни'телю, де'мwнwвъ прогони'телю, 
тя` стяжа'вшихъ во все'мъ предста'тельство неwбори'мое 
сподо'би поще'нiя прейти` про'чее, со'вjьстiю чи'стою, 
и=справля'я ду'шы на'шя пред\ъ хр\сто'мъ, дре'во 
бл~гослове'нное. [Два'жды.]

Кр\стобг~оро'диченъ. Подо'бенъ:

Ч\стая дв~о и= ч\стна'я, а='гг~лwвъ сла'во, 
_е=гда` предстоя'ла _е=си` кр\сту` сн~а и= бг~а твоегw`, 
не терпя'щи зрjь'ти поруга'нiя врагw'въ, взыва'ла _е=си` 
боля'щи мт~рски: ка'кw терпи'ши, _w чл~вjьколю'бче, 
всjь'хъ прещ_е'нiя; сла'ва долготерпjь'нiю твоему`.

Трипjь'снецъ господи'на i=w'сифа. И= стiхосло'вится 
пjь'снь. Гла'съ а~.

Пjь'снь _е~.

I=рмо'съ: Просвjьти'вый сiя'нiемъ прише'ствiя 
твоегw`:

Простры'й нб~о jа='кw ко'жу, просте'рлъ _е=си` 
дла^ни на кр\стjь` i=и~се пребл~гi'й: тjь'мже молю' тя, 
просте'рта мя` вра'жiими и=скуше'нiи, о_у=ще'дри.

О_у=сну'лъ _е=си` на кр\стjь` i=и~се пребл~гi'й, 
бо'дрость сп~се'нiя на'мъ подая` лежа'щымъ гд\си, въ 
до'льнjьйшей поги'бели: тjь'мже тя` вjь'рою сла'вимъ.

Стр\сти твоея` ви'дjьти де'нь, сподо'би рабы^ 
твоя^ провjьще'нны се'рдца свjь'тлостiю, и= живоно'сное 
твое` сп~се воскр\снiе, пою'щыя держа'ву цр\ствiя 
твоегw`. (л. ти~_i)

Бг~оро'диченъ: Зря'щи тя` воздви'жена на кр\стjь` 
всеч\стая восклица'ше о_у=язвля'ема о_у=тро'бою, и= 
глаго'лаше: за милосе'рдiе гд\си твои'хъ щедро'тъ, 
страда'ти претерпjь'лъ _е=си`, всjь^мъ подая'й 
безстра'стiе.

И='ный, господи'на fео'дwра. Гла'съ s~.

I=рмо'съ: W\т но'щи о_у='тренююща чл~вjьколю'бче:

На кр\стjь` ру'цjь твои` чл~вjьколю'бче 
распросте'рлъ _е=си`, и= гвоздьми` пригвозди'ша, и= 
ре'бра копiе'мъ прободо'ша i=уде'_е, и= терпи'ши вся^ 
хр\сте`, да мы` сп~се'мся.

Дре'ва снjь'дiю о_у='мре и=ногда` а=да'мъ, па'ки 
же w=брjь'те дре'вомъ кр\стнымъ жи'знь, и='мже щедро'тъ 
наслажда'ется пи'щи вну'трь рая`.

Тр\оченъ: _Е=ди'ну _е=стество'мъ тя` тр\оце 
воспjьва'ю, безнача'льную, несозда'нную, нача'льственную, 
ца'рственную, пресоверше'нную _е=ди'ницу, бг~а, и= 
свjь'тъ, и= жи'знь, зижди'теля мi'ру.

Бг~оро'диченъ: Въ преесте'ственномъ твое'мъ 
рж\ствjь` ч\стая, зако'ны _е=стества` тобо'ю 
разрjьша'ются jа='вjь: и='бо безсjь'меннw ражда'еши 
превjь'чнаго бг~а, w\т _о=ц~а` рожде'ннаго.

Сла'ва тебjь` бж~е на'шъ, сла'ва тебjь`.

Кр\стъ, копiе`, и= гво'здiя твоя^ почита'емъ 
вл\дко: тjь'ми бо w\т тли` на'съ и=зба'вилъ _е=си`, 
твое'ю стр\стiю хр\сте`, w=безсме'ртствовавшихся.

I=рмо'съ: W\т но'щи о_у='тренююща, чл~вjьколю'бче, 
просвjьти` молю'ся, и= наста'ви и= мене` на повелjь^нiя 
твоя^, и= научи' мя сп~се, твори'ти во'лю твою`.

Пjь'снь и~.

I=рмо'съ: Чу'да преесте'ственнагw:

Притупи'лъ _е=си` лука'вагw сп~се, жа^ла, 
пригвожде'нъ гвоздьми` на дре'вjь, терно'внымъ вjьнце'мъ 
w=дjь'ялся (л. ти~_i w=б.) _е=си` о_у=кори'зны, 
и=скореня'я преступле'нiя те'рнiе. тjь'мже воспjьва'юще 
тебjь` зове'мъ: да бл~гослови'тъ тва'рь вся` гд\са, и= 
превозно'ситъ во вся^ вjь'ки.

Просте'рлъ _е=си` на кр\стjь` хр\сте` дла^ни, 
человjь'чество собира'я къ твоему` позна'нiю, и= копiе'мъ 
твои^мъ ре'брwмъ пробости'ся претерпjь'лъ _е=си`, 
и=сточи'въ на'мъ и=сто'чникъ сп~се'нiя, воспjьва'ющымъ: 
да бл~гослови'тъ тва'рь вся` гд\са, и= превозно'ситъ во 
вся^ вjь'ки.

Струя'ми бл~гоутро'бiя твоегw` хр\сте` ще'дре, 
w=чи'сти мое` се'рдце, грjьхо'внымъ о_у=грызе'нiемъ 
w=скверни'вшееся, и= рjь'ки о_у=миле'нiя и=сточи'ти 
сподо'би мя` хр\сте` i=и~се, да зову` тебjь`: да 
бл~гослови'тъ тва'рь вся` гд\са, и= превозно'ситъ во вся^ 
вjь'ки.

Бг~оро'диченъ: Ста'мну тя` бж~е'ственную, ма'нну 
и=му'щую бж~ества`, позна'хомъ _о=трокови'це, ковче'гъ и= 
трапе'зу и= свjь'щникъ пр\сто'лъ бж~iй и= пала'ту, и= 
мо'стъ, преводя'щiй къ бж~е'ственной жи'зни, пою'щыя: да 
бл~гослови'тъ тва'рь вся` гд\са, и= превозно'ситъ во вся^ 
вjь'ки.

И='ный. I=рмо'съ: _О=трокw'въ пjь'снь:

Распина'ется хр\сто'съ, и= w=живля'емь а='зъ пою` 
со _о='троки: бл~гослови'те дjьла` гд\сня гд\са и= 
превозноси'те _е=го` во вjь'ки.

Мi'ръ w\т тли` распя'тiемъ твои'мъ и=зба'вивыйся, 
пое'тъ со _о='троки: бл~гослови'те дjьла` гд\сня гд\са и= 
превозноси'те _е=го` во вjь'ки.

Бл~гослови'мъ _о=ц~а`, и= сн~а, и= ст~а'го дх~а, 
гд\са.

Тр\оченъ: Тр\оце равносла'вимая, пресу'щная 
_е=ди'нице, _о='ч~е, и= сн~е, и= дш~е, сп~си` вjь'рою 
пою'щыя тя`. (л. тf~_i)

Бг~оро'диченъ: Рж\ству` ч\стыя бц\ды покланя'юся, 
поя` со _о='троки: бл~гослови'те дjьла` гд\сня гд\са, и= 
превозноси'те _е=го` во вjь'ки.

Сла'ва тебjь` бж~е на'шъ, сла'ва тебjь`.

Пою` тво'й кр\стъ, и='мже спа'слъ мя` _е=си` 
хр\сте`, поя` со _о='троки: бл~гослови'те дjьла` гд\сня 
гд\са, и= превозноси'те _е=го` во вjь'ки.

I=рмо'съ: _О=трокw'въ пjь'снь воспои'мъ хр\сту`, 
пою'ще съ ни'ми: да бл~гослови'тъ вся` тва'рь гд\са, и= 
превозно'ситъ во вся^ вjь'ки.

Пjь'снь f~.

I=рмо'съ: W='бразъ чи'стагw:

Ви'дjь и=лiа` гд\са въ то'нцjь вjь'трjь, 
и=стончи'въ пе'рвjье пло'ть мл~твами и= посто'мъ: 
_е=му'же поревнова'вши душе` моя`, w\тве'ржи сла'дости 
деб_ельства`, jа='кw да о_у='зриши жела'емаго.

На дре'во возне'съ пе'рвjье мwv"се'й sмi'я сп~се, 
воwбража'ше твое` воздви'женiе, _е='же на кр\стjь` 
пребл~гi'й: и='мже jа=дови'тыя sло'бы sмi'евы, и=зба'вилъ 
_е=си` вся^ jа=зы'ки покланя'ющыяся тебjь`.

Во гро'бjь о_у=ны'нiя лежа`, w=тягча'ющiй и=мjь'я 
ка'мень недоумjь'нiя: присноживо'тнагw не разумjь'я, 
сп~се сло'ва твоегw`, и= стра'ха твоегw` не чу'вствуя, 
о_у=ще'дри мя` и= сп~си` твое'ю бл~гостiю, многомл\стиве.

Бг~оро'диченъ: Всjь'хъ превы'шшая вл\дчце, 
страсте'й мя` sло'бы вы'шша покажи`, сла'вяща тя` 
всеи'стинную бц\ду, и= пою'ща рж\ство` твое` ч\стая, 
непостиже'нiемъ, бг~ора'дованная, почита'емое.

И='ный. I=рмо'съ: Безсjь'меннагw зача'тiя:

Распина'ешися, и= сп~са'еши мя`: о_у=мира'еши, и= 
w=живля'еши мя`. _w бл~гоутро'бiя, _w чл~вjьколю'бiя 
твоегw`! (л. тf~_i w=б.) кто` ви'дjь, кто` слы'ша, вл\дку 
за раба` прiе'млюща сме'рть поно'сную; но сла'ва 
неизрече'ннjьй бл~гости твое'й гд\си.

Со'лнце jа='кw ви'дjь тя` распина'ема, за'йде: 
ка'кw бо сiя'ло бы, о_у=кори'зну ви'дя зижди'теля 
своегw`; jа='кw и= тва'рь вся` преклоня'ема, 
распина'тел_емъ вопiя'ше молча'щи: jа='кw ты` бг~ъ _е=си` 
всjь'хъ, а='ще и= пло'тiю стра'стенъ.

Тр\оченъ: _Е=ди'нагw _е=динороди'телю, 
_е=диноро'днагw сн~а _о='ч~е: и= _е=ди'не _е=ди'нагw 
свjь'те, свjь'та сiя'нiе: и= _е=ди'ный _е=ди'нjь 
_е=ди'нагw бг~а, ст~ы'й дш~е, гд\са гд\сь, вои'стинну 
сы'й: _w тр\оце _е=ди'нице ст~а'я, сп~си' мя бг~осло'вяща 
тя`.

Бг~оро'диченъ: Чу'до рж\ства` твоегw` 
о_у=дивля'етъ мя` всенепоро'чная, ка'кw зачина'еши 
безсjь'меннw неwб\ъиме'ннаго; рцы`, ка'кw дjь'вствуеши, 
ро'ждши jа='кw мт~и; _е='же па'че _е=стества` вjь'рою 
прiе'мь, рожде'нному поклони'ся: _е=ли^ка хо'щетъ бо, и= 
мо'жетъ.

Сла'ва тебjь` бж~е на'шъ, сла'ва тебjь`.

На'съ ра'ди под\ъя'тъ тво'й кi'йждо о_у='дъ 
стр\сть: о_у=даре'нiе, глава`: лани^ты, зауше'нiе: 
ру'цjь, пригвожде'нiе, и= р_е'бра копiе`: и=зря'днjье же 
кр\стъ. но сла'ва неизрече'нному бл~гоутро'бiю твоему` 
сп~се на'шъ.

I=рмо'съ: Безсjь'меннагw зача'тiя рождество` 
несказа'нное, мт~ре безму'жныя нетлjь'ненъ пло'дъ: бж~iе 
бо рожде'нiе w=бновля'етъ _е=стества`. тjь'мже тя` вси` 
ро'ди jа='кw бг~оневjь'стную мт~рь, правосла'внw 
велича'емъ.

Свjьти'ленъ гла'са.

На стiхо'внjь, самогла'сенъ, два'жды. Гла'съ и~:

Съ разбо'йники на кр\стjь` пригвозди'выйся хр\сте` 
бж~е, и= jа='звою твое'ю человjь'ческое _е=стество` 
и=сцjьли'вый, не пре'зри мене`, въ мы'сл_енныя 
путедержа'тели, и= въ разбо'йники безплw'тныя впа'дшаго, 
и= добродjь'тели w\т ни'хъ совлече'ннаго, и= лю'тjь 
о_у=я'звеннаго, ни w\т (л. т~к) _е=ди'нагw же w\т 
прп\дбныхъ и=сцjьли'тися возмо'гшаго: и='сполу бо ме'ртвъ 
_е='смь, кратча'йшiй и=мjь'я жи'зни w=ста'нокъ, на тя` 
и=мjь'яй _е=ди'ну наде'жду, м_е'ртвымъ живо'тъ 
подаю'щаго: но w=бвяжи' ми стру'пы, твою` и=ска'павъ 
мнjь` бл~гость, _е=ди'не чл~вjьколю'бче.

Мч~нченъ: Что' вы нарече'мъ ст~i'и; херувi'мы ли; 
jа='кw на ва'съ почи'лъ _е='сть хр\сто'съ. серафi'мы ли; 
jа='кw непреста'ннw просла'висте _е=го`. а='гг~лы ли; 
тjь'ла бо w\тврати'стеся. си^лы ли; дjь'йствуете бо 
чудесы`. мнw'гая ва^ша и=мена`, и= бw'льшая дарова^нiя, 
моли'те сп~сти'ся душа'мъ на'шымъ.

Сла'ва, и= ны'нjь, кр\стобг~оро'диченъ, гла'съ 
то'йже

Подо'бенъ: _W пресла'внагw чудесе`!

_W пресла'внагw чудесе`! _w та'инства но'вагw! _w 
о_у=жа'снагw начина'нiя! дв~а глаго'лаше, на кр\стjь` тя` 
jа='кw ви'дjь, посредjь` двою` разбw'йнику w=бjь'шена, 
_е=го'же неболjь'зненнw о_у=жа'снw породи`, пла'каше 
глаго'лющи: о_у=вы` мнjь` ча'до любе'знjьйшее, ка'кw тя` 
лю'тый наро'дъ и= небл~года'рный ко кр\сту` пригвозди`;

На а~-мъ часjь`, каfi'смы нjь'сть. На г~-мъ часjь`, 
каfi'сма f~_i.

На s~-мъ часjь`, к~. На s~-мъ же часjь`: тропа'рь 
пр\оро'чества, гла'съ и~:

Препjь'тый _е=си` хр\сте` бж~е на'шъ, поколеба'яй 
зе'млю, за _е='же w=брати'ти и= сп~сти` живу'щыя на не'й: 
и= па'ки о_у=твержда'яй ю=` за свою` бл~гость и= 
неизрече'нное бл~гоутро'бiе, мл~твами бц\ды поми'луй 
на'съ.

Прокi'менъ, _псало'мъ р~, гла'съ д~: Мл\сть и= 
су'дъ воспою` тебjь` гд\си. Стi'хъ: Пою` и= разумjь'ю 
въ пути` непоро'чнjь. (л. т~к)

Пр\оро'чества и=са'iина чте'нiе. [Глава` м~_е, ст. 
а~_i-з~].

Та'кw глаго'летъ гд\сь бг~ъ, ст~ы'й i=и~левъ, 
сотвори'вый гряду^щая: вопроси'те мене` w= сынjь'хъ 
мои'хъ, и= w= дще'рехъ мои'хъ, и= w= дjь'лjьхъ руку` 
мо_е'ю заповjь'дите мнjь`. А='зъ сотвори'хъ зе'млю и= 
человjь'ка на не'й, а='зъ руко'ю мое'ю о_у=тверди'хъ 
нб~о, а='зъ всjь^мъ sвjьзда'мъ заповjь'дахъ. А='зъ 
возста'вихъ _е=го` съ пра'вдою цр~я`, и= вси` путiе` 
_е=гw` пра'вы. се'й сози'ждетъ гра'дъ мо'й, и= плjьне'нiе 
люде'й мои'хъ возврати'тъ, не по мздjь`, ни по дарw'мъ, 
рече` гд\сь саваw'fъ. Та'кw глаго'летъ гд\сь саваw'fъ: 
о_у=труди'ся _е=гv'петъ, и= ку^пли _е=fiw'пскiя, и= 
саваi'мстiи му'жи высо'цыи къ тебjь` пре'йдутъ, и= тебjь` 
бу'дутъ раби`, и= въ слjь'дъ тебе` по'йдутъ свя'зани 
о_у='зами ручны'ми, и= пре'йдутъ къ тебjь`, и= 
покло'нятся тебjь`, и= въ тебjь` помо'лятся, jа='кw въ 
тебjь` бг~ъ _е='сть, и= реку'тъ: нjь'сть бг~а ра'звjь 
тебе`. Ты' бо _е=си` бг~ъ, и= не вjь'дjьхомъ, бг~ъ 
i=и~левъ сп~съ. Постыдя'тся и= посра'мятся вси` 
проти'вящiися _е=му`, и= по'йдутъ въ студjь`: 
w=бновля'йтеся ко мнjь` _о='строви. I=и~ль сп~са'ется w\т 
гд\са сп~се'нiемъ вjь'чнымъ: не постыдя'тся, ни 
посра'мятся да'же до вjь'ка ктому`.

Прокi'менъ, _псало'мъ р~а, гла'съ д~: Гд\си 
о_у=слы'ши мл~тву мою`, и= во'пль мо'й къ тебjь` да 
прiи'детъ. Стi'хъ: Не w\тврати` лица` твоегw` w\т 
мене`.

На f~-мъ часjь` каfi'смы нjь'сть. (л. тк~а)

%[Въ пято'къ ве'чера%],

стiхосло'вимъ каfi'сму и~_i. По _о=бы'чномъ же 
стiхосло'вiи, на Гд\си воззва'хъ, поста'вимъ стiхw'въ 
i~, и= пое'мъ самогла'сенъ, гла'съ s~, два'жды:

Jа='кw w\т i=ер\сли'ма твои'хъ бж~е'ственныхъ 
за'повjьдей и=сходя`, и= къ страсте'мъ i=ерiхw'нскимъ 
дости'гъ, сла'вою безче'стiя жите'йскихъ попече'нiй 
привлече'нъ, въ разбо'йнич_ескiя впадо'хъ по'мыслы, 
сн~оположе'нiя бл~года'ти ри'зы w\т ни'хъ совлеко'хся, и= 
ра'нами jа='кw безду'шенъ лежу`. сщ~е'нникъ же прише'дъ 
jа='зву ви'дjьвъ не вня'тъ: и= леvi'тъ, и= то'й 
возгнуша'вся ми'мw и='де. ты' же гд\си, w\т дв~ы 
неизрече'ннw вопло'щься, и=злiя'нiемъ w\т спаси'тельнагw 
ребра` твоегw`, во'льнjь и=злiя'вшiяся кро'ве и= воды`, 
jа='коже _е=ле'й и=ска'павъ хр\сте` бж~е, стру'пы jа='звъ 
мои'хъ мя'гкостiю стягни`, и= къ нб\сному совокупи` 
ли'ку, jа='кw милосе'рдъ.

Му'чениченъ: Мч~нцы твои` гд\си, не w\тверго'шася 
тебе`, ни w\тступи'ша w\т за'повjьдей твои'хъ: тjь'хъ 
мл~твами поми'луй на'съ.

Та'же пое'мъ стiхи^ры подw'бны, прест~ы'я бц\ды г~, 
творя'ще я=` з~, гла'съ s~.

Подо'бенъ: Всю` w\тложи'вше:

Совjь'тъ превjь'чный w\ткрыва'я тебjь` 
_о=трокови'це, гаврiи'лъ предста`, тебе` лобза'я и= 
вjьща'я: ра'дуйся, земле` ненасjь'янная. ра'дуйся, 
купино` неwпали'мая. ра'дуйся, глубино` неудобозри'мая. 
ра'дуйся, мо'сте къ нб~с_е'мъ преводя'й, и= лjь'ствице 
высо'кая, ю='же i=а'кwвъ ви'дjь. ра'дуйся, бж~е'ственная 
ру'чко ма'нны. ра'дуйся, разрjьше'нiе кля'твы. ра'дуйся, 
а=да'мово воззва'нiе, съ тобо'ю гд\сь. (л. тк~а w=б.)

Jа=вля'еши ми ся jа='кw человjь'къ, глаго'летъ 
нетлjь'нная _о=трокови'ца ко а=рхiстрати'гу: и= ка'кw 
вjьща'еши глаго'лы па'че человjь'ка; со мно'ю бо ре'клъ 
_е=си` бг~у бы'ти, и= всели'тися во о_у=тро'бу мою`. и= 
ка'кw бу'ду, глаго'ли ми`, село` простра'нное, и= мjь'сто 
сщ~е'нiя, херувi'мы превосходя'щагw; да не прельсти'ши 
мене` ле'стiю, не позна'хъ бо сла'сти, бра'ку _е='смь 
неприча'стна: ка'кw о_у=`бо _о=троча` рожду`;

Бг~ъ и=дjь'же хо'щетъ, побjьжда'ется _е=стества` 
чи'нъ, глаго'летъ безпло'тный: и= jа=`же па'че человjь'ка 
содjьва'ются, мои^мъ вjь'руй и='стиннымъ глаго'лwмъ, 
всест~а'я пренепоро'чная. _о=на' же возопи`: бу'ди мнjь` 
ны'нjь по глаго'лу твоему`, и= рожду` безпло'тнаго, 
пло'ть w\т мене` заи'мствовавшаго, jа='кw да возведе'тъ 
человjь'ка, jа='кw _е=ди'нъ си'ленъ, въ пе'рвое 
достоя'нiе, съ растворе'нiемъ.

Сла'ва, и= ны'нjь, гла'съ в~: _Е='же w\т вjь'ка 
та'инство w\ткрыва'ется дне'сь, и= сн~ъ бж~iй, сн~ъ 
чл~вjь'чь быва'етъ: да ху'ждшее воспрiи'мъ, пода'стъ ми` 
лу'чшее. солга'ся дре'вле а=да'мъ, и= бг~ъ вожделjь'въ 
[бы'ти], не бы'сть, чл~вjь'къ быва'етъ бг~ъ, да бг~а 
а=да'ма содjь'лаетъ. да весели'тся тва'рь, да 
ликовству'етъ _е=стество`, jа='кw а=рха'гг~лъ дв~jь со 
стра'хомъ предстои'тъ, и= _е='же ра'дуйся, прино'ситъ 
печа'ли сопроти'вное. за милосе'рдiе мл\сти 
вочеловjь'чивыйся бж~е на'шъ, сла'ва тебjь`.

А='ще ли не соверша'ется послjь'дованiе 
преждесщ~е'нныхъ, пое'мъ стiхи^ры бц\ды на и~. На 
стiхо'внjь самогла'сенъ дне`, два'жды, и= му'чениченъ. 
Сла'ва, и= ны'нjь: Я=зы'ка _е=гw'же не вjь'дяше: 
пи'санъ на хвали'техъ въ суббw'ту. Вхо'дъ. Свjь'те 
ти'хiй:

Прокi'менъ, _псало'мъ р~в, гла'съ д~: Ще'дръ и= 
мл\стивъ гд\сь, долготерпjьли'въ и= многомл\стивъ. 
Стi'хъ Бл~гослови` душе` моя` гд\са, и= вся^ 
вну'тр_енняя моя^, и='мя ст~о'е _е=гw`. (л. тк~в)

Бытiя` чте'нiе. [Глава` к~в, ст. а~-и~_i.]

Бы'сть по глаго'лjьхъ си'хъ, бг~ъ и=скуша'ше 
а=враа'ма, и= рече` _е=му`: а=враа'ме, а=враа'ме. и= 
рече`: се` а='зъ. И= рече`: пойми` сы'на твоего` 
возлю'бленнаго, _е=го'же возлюби'лъ _е=си`, i=саа'ка, и= 
и=ди` на зе'млю высо'ку, и= вознеси` _е=го` та'мw во 
всесожже'нiе, на _е=ди'ну w\т го'ръ, и=`хже ти` ре'хъ. 
Воста'въ же а=враа'мъ о_у='трw, w=сjьдла` _о=сля` свое`. 
поя'тъ же съ собо'ю два` _о='трwчища, и= i=саа'ка сы'на 
своего`, и= растни'въ дрова` во всесожже'нiе, воста'въ 
и='де, и= прiи'де на мjь'сто, _е='же рече` _е=му` бг~ъ, 
въ тре'тiй де'нь. И= воззрjь'въ а=враа'мъ _о=чи'ма 
свои'ма, ви'дjь мjь'сто и=здале'че. И= рече` а=враа'мъ 
_о=трокw'мъ свои^мъ: ся'дите здjь` со _о=сля'темъ: а='зъ 
же и= дjь'тищъ по'йдемъ до _о='ндjь, и= поклони'вшеся, 
возврати'мся къ ва'мъ. Взя' же а=враа'мъ дрова` 
всесожже'нiя, и= возложи` на i=саа'ка сы'на своего`: взя' 
же въ ру'ки и= _о='гнь, и= но'жъ, и= и=до'ста _о='ба 
вку'пjь. Рече' же i=саа'къ ко а=враа'му _о=тцу` своему`: 
_о='тче. _о='нъ же рече`: что' _е=сть ча'до; рече` же: 
се` _о='гнь и= дрова`, гдjь' _е=сть _о=вча` _е='же во 
всесожже'нiе; Рече' же а=враа'мъ: бг~ъ о_у='зритъ себjь` 
_о=вча` во всесожже'нiе ча'до. ше'дше же _о='ба вку'пjь, 
Прiидо'ста на мjь'сто, _е='же рече` _е=му` бг~ъ: и= 
созда` та'мw а=враа'мъ же'ртвенникъ, и= возложи` дрова`: 
и= связа'въ i=саа'ка сы'на своего`, возложи` _е=го` на 
же'ртвенникъ верху` дро'въ. И= простре` а=враа'мъ ру'ку 
свою`, взя'ти но'жъ закла'ти сы'на своего`. И= воззва` 
и=` а='гг~лъ гд\снь съ нб~се`, и= рече`: а=враа'ме, 
а=враа'ме. _о='нъ же рече`: се` а='зъ. И= рече`: да не 
возложи'ши руки` твоея` на _о='трочища, ниже` да 
сотвори'ши _е=му` что`: ны'нjь бо позна'хъ, jа='кw 
бои'шися ты` бг~а, и= не пощадjь'лъ _е=си` сы'на твоегw` 
возлю'бленнагw мене` ра'ди. И= воззрjь'въ (л. тк~в w=б.) 
а=враа'мъ _о=чи'ма свои'ма ви'дjь, и= се` _о=ве'нъ 
_е=ди'нъ держи'мый рога'ма въ са'дjь саве'къ: и= и='де 
а=враа'мъ, и= взя` _о=вна`, и= вознесе` _е=го` во 
всесожже'нiе вмjь'стw i=саа'ка сы'на своегw`. И= нарече` 
а=враа'мъ и='мя мjь'сту тому`, гд\сь ви'дjь: да реку'тъ 
дне'сь, на горjь` гд\сь jа=ви'ся. И= воззва` а='гг~лъ 
гд\снь а=враа'ма втори'цею съ нб~се`, Глаго'ля: мно'ю 
самjь'мъ кля'хся, глаго'летъ гд\сь, _е=гw'же ра'ди 
сотвори'лъ _е=си` глаго'лъ се'й, и= не пощадjь'лъ _е=си` 
сн~а твоегw` возлю'бленнагw мене` ра'ди. Вои'стинну 
бл~гословя` бл~гословлю' тя, и= о_у=множа'я о_у=мно'жу 
сjь'мя твое`, jа='кw sвjь'зды нб\сныя, и= jа='кw песо'къ 
вскра'й мо'ря, и= наслjь'дитъ сjь'мя твое` гра'ды 
супоста'тwвъ. И= бл~гословя'тся w= сjь'мени твое'мъ вси` 
jа=зы'цы земнi'и, зане'же послу'шалъ _е=си` гла'са 
моегw`.

Прокi'менъ, _псало'мъ р~г, гла'съ д~: Jа='кw 
возвели'чишася дjьла` твоя^ гд\си, вся^ прему'дростiю 
сотвори'лъ _е=си`. Стi'хъ: Бл~гослови` душе` моя` 
гд\са, гд\си бж~е мо'й, возвели'чился _е=си` sjьлw`.

При'тчей чте'нiе. [Глава` з~_i, ст. з~_i-к~и: глава` 
и~_i, ст. а~-_е~.]

Бра'тiя въ ну'ждахъ поле'зни да бу'дутъ: сегw' бо 
ра'ди ражда'ются. Му'жъ безу'менъ пле'щетъ и= ра'дуется 
себjь`, jа='коже поруча'яйся и=спору'читъ дру'га своего`, 
на свои'хъ же о_у=стна'хъ _о='гнь сокро'вищствуетъ. 
Грjьхолю'бецъ ра'дуется сва'рwмъ: а= жестокосе'рдый не 
о_у=сря'щетъ бл~ги'хъ. Му'жъ о_у=добопрело'жный 
я=зы'комъ, впаде'тъ въ sла^я: се'рдце же безу'мнагw 
болjь'знь стяжа'вшему _е=`: Не весели'тся _о=те'цъ w= 
сы'нjь ненака'заннjьмъ: сы'нъ же му'дръ весели'тъ ма'терь 
свою`. Се'рдце веселя'щееся благоимjь'тися твори'тъ: 
му'жу же печа'льну засы'шутъ кw'сти. Прiе'млющему да'ры 
непра'веднw въ нjь^дра не пред\ъуспjьва'ютъ путiе`: (л. 
тк~г) нечести'вый же о_у=клоня'етъ пути^ пра'вды. Лице` 
разу'мно му'жа прему'дра, _о='чи же безу'мнагw на 
конца'хъ земли`. Гнjь'въ _о=тцу` сы'нъ безу'менъ, и= 
болjь'знь ро'ждшей _е=го`. Тщеты` твори'ти му'жу 
пра'ведну не добро`: ниже` преподо'бно навjь'товати 
власт_е'мъ пра'в_еднымъ. И='же щади'тъ глаго'лъ 
произнести` же'стокъ, разу'менъ: долготерпjьли'вый же 
му'жъ прему'дръ, лу'чше и='щущагw нау'ки. Несмы'сленному 
вопроси'вшу w= му'дрости, му'дрость вмjьни'тся: нjь'ма же 
кто` себе` твори'тъ, возмни'тся разу'менъ бы'ти. Вины` 
и='щетъ му'жъ хотя` w\тлучи'тися w\т другw'въ, на вся'кое 
же вре'мя поноси'мь бу'детъ. Не тре'буетъ прему'дрости 
му'жъ скудоу'менъ, зане` па'че во'дится безу'мiемъ. 
_Е=гда` прiи'детъ нечести'вый во глубину` sw'лъ, 
неради'тъ: нахо'дитъ же _е=му` безче'стiе и= поноше'нiе. 
Вода` глубока` сло'во въ се'рдцjь му'жа: рjька' же 
и=зска'чущая и= и=сто'чникъ жи'зни. Чуди'тися лицу` 
нечести'вагw не добро`, ниже` преподо'бно о_у=клоня'ти 
пра'ведное на судjь`.

И= про'чее послjь'дованiе преждесщ~е'нныхъ. На 
трапе'зjь пiе'мъ вiно`, труда` ра'ди бдjь'ннагw хотя'щагw 
бы'ти. 

Повече'рiе же ма'лое, и= полу'нощницу, пое'мъ въ 
ке'ллiахъ. 

Канw'нъ ме'ртвенъ гла'са пое'мъ во гробни'цjь.