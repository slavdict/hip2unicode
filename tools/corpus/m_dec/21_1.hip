<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 354)

Мjь'сяца тогw'же въ к~а-й де'нь.

Предпра'зднство рж\ства` хр\сто'ва:

И= ст~ы'я мч~ницы i=улiанi'и, jа='же въ нiкомидi'и:

И= преставле'нiе и='же во ст~ы'хъ _о=тца` на'шегw 
петра` митрополi'та всея` рwссi'и.

Слу'жба _е=гw` пи'сана по се'й слу'жбjь.

На Гд\си, воззва'хъ, стiхи^ры предпра'зднства, 
гла'съ д~.

Подо'бенъ: Да'лъ _е=си` зна'менiе:

Се'й бг~ъ на'шъ, * не вмjьни'тся и='нъ къ нему`, * 
восклица'ше пр\оро'къ дх~омъ, * и= пу'ть и=з\ъwбрjь'те 
вся'кагw (с. 355) худо'жества. * по си'хъ же человjь'кwмъ 
о_у=подо'бится, въ пло'ть w=бле'кся: * w\т дв~ы бо 
бг~о_отрокови'цы роди'тися гряде'тъ, * присту'пенъ мнjь` 
бы'въ, * и='же _е=стество'мъ непристу'пный.

Сто'гъ гуме'нный * твое` чре'во, всенепоро'чная 
бц\де, показу'ется, * кла'съ невоздjь'ланный, * па'че 
о_у=ма` и= сло'ва нося'що неизрече'ннw. * _е=го'же въ 
верте'пjь виfлее'мстjьмъ роди'ши, * тва'рь всю` бж\ственными 
ра'зумы * хотя'щагw пита'ти бл~года'тiю, * и= w\т гла'да 
человjь'чество * душетлjь'ннагw и=зба'вити.

Ю='ница непоро'чная, * о_у=пита'ннаго ю=нца` нося'щи 
во чре'вjь, * гряде'тъ во ст~ы'й верте'пъ * пресла'внымъ 
сло'вомъ сего` породи'ти, * и= пелена'ми пови'ти, jа='кw 
человjь'ка, * и= положи'ти въ jа='слехъ, jа='кw мл\днца. * 
тва'рь предпра'зднствуй, * ра'достнw велича'ющи, * такwва'я 
пресла^вная на земли` содjь'лавшаго.

И= ст~ы'я, гла'съ то'йже. Подо'бенъ: Jа='кw до'бля:

Багр_е'нiи кро'вными * спасе'нiя _о=де'жду себjь`, * 
всехва'льная, w=багри'вши, * и= просвjьти'вшися дх~омъ, * 
гд\су w=бручи'лася _е=си` безсме'ртному цр~ю`, * 
соблюда'ющему тя` непоро'чну, * нерастлjь'нну во вjь'къ 
вjь'ка * въ черто'зjьхъ нб\сныхъ jа='кw дв~у преудо'бренну 
и= нетлjь'нну.

Ра'намъ приwбщи'вшися, * и= со _о=гне'мъ бра'вшися, 
* и= пло'ти терза^нiя претерпjь'вши, * и= конw'бная врjь^нiя 
до'блественнjь поне'сши, * не побjьди'лася _е=си` 
по'мысломъ, * и=стука^ннымъ не поже'рла _е=си`: * но 
прекло'нши бг~у вы'ю, * ме'чнымъ муче'нiемъ вjьнцено'сица, * 
на нб~са` возшла` _е=си`. (с. 356)

Ка'плями кро'ве о_у=ясни'вшися, * возсiя'ла _е=си` 
проявле'ннw, jа='кw со'лнце, * и= w\тгна'ла _е=си`, 
всехва'льная, безбо'жiя тму` бл~года'тiю, * мч~нице 
i=улiанi'е, и= вjь^рныя просвjьти'ла _е=си`, * чту'щыя твоя^ 
до'блеств_енныя по'двиги, * и= па'мять свjь'тлую и= 
свjьтоно'сную, * и= по всему` спаси'тельную.

Сла'ва, и= ны'нjь: предпра'зднства, гла'съ s~.

Сiw'не, торжеству'й, i=ерусали'ме, весели'ся: гра'де 
хр\ста` бг~а, под\ъими` зижди'теля въ верте'пjь и= jа='слехъ 
вмjьща'емаго. w\тве'рзите ми` врата`, и= вше'дъ въ ня` 
о_у=зрю`, jа='кw мл\днца пелена'ми повива'емаго, дла'нiю же 
содержа'щаго тва'рь, _е=го'же пою'тъ а='гг~ли непреста'ннымъ 
гла'сомъ, жизнода'вца, гд\са спаса'ющаго ро'дъ на'шъ.

На стiхо'внjь стiхи^ры предпра'зднства, гла'съ в~. 
Подо'бенъ: До'ме _е=vфра'fовъ:

Всjь'хъ пр\оро'кwвъ * прореч_е'нiя и=сполня'ются: 
хр\сто'съ бо ражда'ется * въ виfлее'мjь гра'дjь, и=зъ ч\стыя 
бг~о_отрокови'цы.

Стi'хъ: Бг~ъ w\т ю='га прiи'детъ, и= ст~ы'й и=зъ 
горы` приwсjьне'нныя ча'щи.

Сла'ва земноро'дныхъ, * и= ра'дованiе и= хвала`, * 
виfлее'ме честны'й, *. митропо'лiя бж\ственная, * под\ъими` 
зижди'теля твоего`.

Стi'хъ: Гд\си, о_у=слы'шахъ слу'хъ тво'й, и= 
о_у=боя'хся: гд\си, разумjь'хъ дjьла` твоя^, и= 
о_у=жасо'хся.

Сло'во _о='ч~ее, * и='мже вся^ бы'ша, * безстра'стнw 
и= нете'чнw, * v=поста'сь зри'тся _е=ди'на * во двою` 
_е=ст_еству`.

Сла'ва, и= ны'нjь, гла'съ s~. Вv"зантi'ево:

Безневjь'стная дв~о, w\тку'ду пришла` _е=си`; кто` 
роди'вый тя`; кто` и= ма'ти твоя`; ка'кw зижди'теля но'сиши 
на руку`; ка'кw не растли'лася _е=си` о_у=тро'бою; _w 
вели'кихъ пресла'вныхъ на тебjь` стра'шныхъ та'инствъ, на 
земли` (с. 357) соверша'емыхъ, зри'мъ, всест~а'я! и= 
пред\ъуготовля'емъ досто'йный тебjь` до'лгъ, на земли` 
верте'пъ: и= w\т нб~съ про'симъ пода'ти sвjьзду`. и= волсви' 
же прихо'дятъ w\т восто'кwвъ земли` къ за'падwмъ, ви'дjьти 
человjь'ческое спасе'нiе, въ jа='слехъ пелена'ми 
повива'емое.

Тропа'рь ст~ы'я, гла'съ д~:

А='гница твоя`, i=и~се, i=улiанi'а, зове'тъ ве'лiимъ 
гла'сомъ: тебе`, женише` мо'й, люблю`, и= тебе` и='щущи 
страда'льчествую, и= сраспина'юся, и= спогреба'юся креще'нiю 
твоему`, и= стражду` теб_е` ра'ди, jа='кw да цр\ствую въ 
тебjь`, и= о_у=мира'ю за тя`, да и= живу` съ тобо'ю: но, 
jа='кw же'ртву непоро'чную, прiими' мя съ любо'вiю 
поже'ршуюся тебjь`. тоя` моли'твами, jа='кw ми'лостивъ, 
спаси` ду'шы на'шя.

Сла'ва, и= ны'нjь, гла'съ то'йже:

Гото'вися виfлее'ме, w\тве'рзися всjь^мъ, _е=де'ме, 
красу'йся, _е=vфра'fо, jа='кw дре'во живота` въ верте'пjь 
процвjьте` w\т дв~ы: ра'й бо _о='ноя чре'во jа=ви'ся 
мы'сленный, въ не'мже бж\ственный са'дъ, w\т негw'же 
jа='дше, жи'ви бу'демъ, не jа='коже а=да'мъ о_у='мремъ. 
хр\сто'съ ражда'ется, пре'жде па'дшiй возста'вити _о='бразъ.

Вjь'домо бу'ди, и=дjь'же пра'зднуется ст~а'гw петра` 
митрополi'та пра'здникъ, пое'мъ канw'нъ ст~ы'я i=улiанi'и на 
повече'рiи, вку'пjь съ трипjь'снцемъ, и= послjьди` стiхи^ры 
_е=я`.



На повече'рiи трипjь'снецъ, i=рмо'съ по два'жды, 
тропари` на s~: и= па'ки послjьди` i=рмо'съ _о='ба ли^ка 
вку'пjь, _е=гw'же краегране'сiе:

Четве'ртому пою`.

Гла'съ в~. Пjь'снь г~. I=рмо'съ:

На ка'мени мя` вjь'ры о_у=тверди'въ, разшири'лъ 
_е=си` о_у=ста` моя^ на враги` моя^, возвесели'бося ду'хъ 
мо'й, внегда` пjь'ти: нjь'сть свя'тъ, jа='коже бг~ъ на'шъ, 
и= нjь'сть пра'веденъ, па'че теб_е`, гд\си. (с. 358)

Вотще` со'нмище и='рwдово, и= во'лею собира'ется, 
скверноубi'йственное, ражда'ющагося гд\са о_у=би'ти хр\ста`. 
_е=му'же пое'мъ: ты` _е=си` бг~ъ на'шъ, и= нjь'сть 
пра'веденъ па'че теб_е` гд\си.

Лю'тый совjь'тъ и='рwдовъ покрыва'ется, бг~обо'рныя 
души` сы'й, со млад_е'нцы вл\дку о_у=би'ти хр\ста`, _е=му'же 
пое'мъ: ты` _е=си` бг~ъ на'шъ, и= нjь'сть пра'веденъ па'че 
теб_е`, гд\си.

Пjь'снь и~. I=рмо'съ:

Глаго'лъ мучи'телевъ поне'же превозмо'же, 
седмери'цею пе'щь разжже'на бы'сть и=ногда`: въ не'йже 
_о='троцы не w=пали'шася, царе'во попра'вше велjь'нiе, но 
вопiя'ху: вся^ дjьла` гд\сня, гд\са по'йте и= превозноси'те 
во вся^ вjь'ки.

И=злива'юще jа='кw мv^ра сле'зы на'съ ра'ди хр\сту` 
ражда'ющемуся пло'тiю, и='миже скв_е'рны w=чи'стимъ, 
преч\стому чи'стjь приходя'ще, и= вопiю'ще: вся^ дjьла` 
гд\сня, гд\са по'йте и= превозноси'те во вся^ вjь'ки.

Слеза'ми о_у=миле'нiя сле'зъ да о_у=бjьжи'мъ, 
грjь'шнiи, му'ки бу'дущiя стра'шныя, хр\стw'вы стwпы` 
прiе'мше, полага'ему въ пелена'хъ, jа='кw мл\днцу, вопiю'ще: 
вся^ дjьла` гд\сня, гд\са по'йте и= превозноси'те во вся^ 
вjь'ки.

Священнодjь'йствоватися и=збавле'нiю вjь'дяще, w\т 
свои'хъ о_у=тро'бъ же и= сле'зъ и=сто'чника, хр\сту` 
и=сповjь'данiемъ пред\ъизмы'вшеся, вjь'рнiи, да присту'пимъ 
пло'тiю къ ро'ждшемуся въ верте'пjь, вопiю'ще: вся^ дjьла` 
гд\сня, гд\са по'йте и= превозноси'те во вся^ вjь'ки.

Пjь'снь f~. I=рмо'съ:

Душа'ми чи'стыми и= нескве'рными о_у=стна'ми, 
прiиди'те, возвели'чимъ нескве'рную и= преч\стую мт~рь 
_е=мману'илеву: _е='юже, и=зъ нея` къ рожде'нному принося'ще 
моли'тву, пощади` ду'шы на'шя, хр\сте` бж~е, и= спаси` 
на'съ.

Неразу'менъ никто'же, ни лука'въ завистно_обра'зникъ 
(с. 359) да бу'детъ, w\т принося'щихъ ны'нjь да'ры бг~у 
прiя'тны, вмjь'стw смv'рны, и= зла'та, и= лiва'на, 
добродjь'телей мv"роуха'нiе, пою'щихъ хр\сту` ражда'ющемуся: 
пощади` ду'шы на'шя, хр\сте` бж~е, и= спаси` на'съ.

Глаго'лаше ко прише'дшымъ и='рwдъ волхвw'мъ 
му^дрымъ: ше'дше поищи'те ро'ждшагося ны'нjь цр~я`, и= 
w=брjь'тше возвjьсти'те мнjь`, поучи'вся лю'тый w= 
о_у=бi'йствjь скверноубi'йственнымъ се'рдцемъ. пощади` ду'шы 
на'шя, хр\сте` бж~е, и= спаси` на'съ.

_W слjьпо'тнагw скверноубi'йства, вседе'рзостне! 
и='мже забве'нiе получи'лъ _е=си`, jа='кw бг~а никто'же 
_е='мь рука'ми о_у=бiе'тъ: преразже'гся же jа='ростiю, 
свирjь'пw младе'нцы закала'еши, и='рwде, пощади` ду'шы 
на'шя, хр\сте` бж~е, и= спаси` на'съ.



На о_у='трени по а~-й каfi'смjь сjьда'ленъ 
предпра'зднства.

Гла'съ в~. Подо'бенъ: Благо_обра'зный:

Непристу'пный бг~ъ, за бл~гоутро'бiе присту'пенъ 
мнjь` бы'въ во'лею, прихо'дитъ пло'тiю роди'тися, jа='кw 
человjь'къ, во гра'дjь виfлее'мjь и=зъ дв~ы _о=трокови'цы. 
_е=го'же прiя'ти о_у=се'рднw потщи'мся, вопiю'ще со 
стра'хомъ: гд\си, сла'ва тебjь`.

Сла'ва, и= ны'нjь, гла'съ а~. Подо'бенъ: Гро'бъ 
тво'й:

Приклони'вый нб~са`, и= въ дв~у всели'выйся, 
предгряде'тъ пло'тiю въ виfлее'мстjьмъ верте'пjь роди'тися, 
jа='коже пи'шется, jа=ви'тися же мл\днцъ, младе'нцы 
w=живля'яй во о_у=тро'бjь: сего` ра'дующеся ны'нjь сря'щимъ 
вси` се'рдца пра'востiю.

По в~-й каfi'смjь сjьда'ленъ, гла'съ _е~. Подо'бенъ: 
Собезнача'льное:

Виfлее'ме, гото'вися на срjь'тенiе дв~ы марi'и и= 
бг~ома'тере: се' бо гряде'тъ къ тебjь` мл\днца нося'щи 
хр\ста`, собезнача'льнаго _о=ц~у` и= дх~у при'снw: _е=го'же 
въ верте'пjь роди'тъ, и= по рж\ствjь` дв~а па'ки jа=ви'тся. 
(с. 360)

Сла'ва, и= ны'нjь, гла'съ г~. Подо'бенъ: Красотjь`:

Чу'до пресла'вно зри'тся дне'сь: сп~си'тель бо на'шъ 
въ верте'пjь пло'тiю w\т дв~ы на'съ ра'ди роди'тися ны'нjь 
тщи'тся. волсви' же съ да^ры jа='кw цр~ю` покло'нятся, и= 
па'стырiе со а='гг~лы славосло'вятъ _е=го`: съ ни'миже и= 
мы` вопiе'мъ: сла'ва на'съ ра'ди вочл~вjь'чшемуся.

Канw'нъ предпра'зднства, со i=рмосо'мъ на и~: и= 
ст~ы'я на д~.

Канw'нъ предпра'зднства, _е=гw'же краегране'сiе, по 
а=лфави'ту. I=w'сифъ.

Гла'съ д~. Пjь'снь а~. I=рмо'съ:

Трiста'ты крjь^пкiя, рожде'йся w\т дв~ы, 
безстра'стiя во глубинjь` души` трича'стное потопи`, 
молю'ся: да тебjь`, jа='кw въ тv"мпа'нjь, во о_у=мерщвле'нiи 
тjьлесе`, побjь'дное воспою` пjь'нiе.

Ра'дуйся, нб~о, и= земле`, весели'ся: бг~ъ бо на'шъ 
бы'въ пло'тiю w\т дв~ы _о=трокови'цы ражда'ется, и= 
пелена'ми повива'ется: плени^цы же разрjьша'етъ мои'хъ 
прегрjьше'нiй, jа='кw бл~гоутро'бенъ.

Цр~и'ца ч\стая цр~я` всjь'хъ ражда'етъ па'че 
о_у=ма`, вы'шнее вjь^рнымъ цр\ство w\тверза'ющаго, и= и='же 
въ на'съ _о=кая'ннw ца'рствующiй всегда` грjь'хъ, коне'чнw 
w\те'млющаго.

Писа^нiя пр\оро'ч_еская коне'цъ прiе'млютъ: се' бо, 
_е=го'же провозвjьсти'ша хр\ста`, во гра'дjь виfлее'мjь 
jа=вля'ется воплоща'емь: сегw` ны'нjь предпра'здновати 
рж\ство` потщи'мся пра'востiю мы'сли дне'сь.

И='нъ канw'нъ ст~ы'я, _е=гw'же краегране'сiе:

Пjь'ти тя`, мч~нице, да приложи'тъ бг~ъ бл~года'ть.

I=w'сифъ.

Гла'съ то'йже. Пjь'снь а~. I=рмо'съ:

Мо'ря чермну'ю пучи'ну, невла'жными стопа'ми, 
дре'внiй пjьшеше'ствовавъ i=и~ль, кресто_обра'зными 
мwv"се'овыма рука'ма, а=мали'кову си'лу въ пусты'ни 
побjьди'лъ _е='сть.

Мч~ническою jа='вjь свjь'тлостiю w=блиста'ющи w= 
бз~jь (с. 361) лику'еши, свяще'ннw w=божа'ема, всехва'льная, 
и= просвjьще'нiе моли'твами твои'ми подава'еши пою'щымъ тя`.

О_у=язви'лася _е=си` сладча'йшимъ раче'нiемъ 
хр\сто'вымъ, всехва'льная, и= плwтскi'я w=ста'вльши сла^сти, 
и= w=бру'чника тлjь'ннаго, w=бручи'лася _е=си`, непоро'чная 
чи'стая дjь'во, сотво'ршему.

W=сiя'въ свjьтлоявле'нными добро'тами твою` мы'сль 
созда'тель всjь'хъ и= бг~ъ, нб\сныхъ тя` черто'гwвъ 
дjь'вственнw лику'ющую, му'ченице бг~ому'драя, о_у=досто'и.

Бг~оро'диченъ:

Дв~а созда'теля _е=стества` роди'ти и='детъ въ 
верте'пjь, пло'ть и=зъ нея` по v=поста'си несказа'ннw 
преесте'ственнjь поне'сшаго, jа='кw да w=божи'тъ 
человjь'чество.

Пjь'снь г~. I=рмо'съ:

Jа='кw непло'ды роди` w\т jа=зы^къ цр~ковь, и= 
мно'гое въ ча'дjьхъ и=знемо'же со'нмище, чу'дному бг~у 
на'шему возопiи'мъ: ст~ъ _е=си`, гд\си.

Данiи'лъ тя` w\т горы` дjь'вственныя ка'мень, 
сло'ве, w\тсjь'ченъ зри'тъ, и= и=стнjьва'ющь хра'мы 
i='дwльскiя держа'вою твое'ю: сегw` ра'ди тя` стра'хомъ 
сла'вимъ.

W\т восто'ка волсви` тебjь`, цр~ю` всjь'хъ, 
наста'влени бы'вше sвjьздо'ю, да'ры прино'сятъ, хр\сте`, 
смv'рну, зла'то и= лiва'нъ, о_у=ди'вльшеся твоему` 
снисхожде'нiю.

Живоно'сный кла'съ ни'ва неwра'нная но'ситъ, роди'ти 
во гра'дjь виfлее'мjь марiа'мъ, всjь'хъ ду'шы пита'ющаго, 
зову'щихъ: ст~ъ _е=си`, гд\си.

И='нъ. I=рмо'съ:

Весели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

Соверши'ла _е=си` ду'шу, хра'мъ бж~iй пресвя'тъ, 
сла'вная, бж\ств_еннымъ храмw'мъ вы'ну пjь'сньми и= 
моли'твами присjьдя'щи.

Велича'йшихъ о_у=лучи'ти жела'ющи дарова'нiй, 
всечестна'я, (с. 362) болjь^зни плотскi^я терпjь'ла _е=си` 
jа='кw въ чужде'мъ тjьлеси`.

Крове'й твои'хъ ка'плями, безбо'жiя _о='гнь 
погаси'ла _е=си`, и= вjь'рныхъ напои'ла _е=си`, i=улiанi'е, 
ра'зумы.

Бг~оро'диченъ:

И=збавля'яй человjь'ки и=зба'витель, w\т ч\стыя 
ражда'ется въ виfлее'мjь, пел_ены` jа='коже мл\днцъ прiе'мъ.

Конда'къ ст~ы'я, гла'съ г~. Подо'бенъ: Дв~а дне'сь:

Дjь'вства добро'тами преwчище'на, дjьви'це, и= 
муче'нiя вjьнцы^, i=улiанi'е, ны'нjь вjьнча'вшися, дае'ши 
су'щымъ въ ну'ждахъ и= неду'зjьхъ и=сцjьле'нiе и= спасе'нiе, 
приступа'ющымъ къ ра'цjь твое'й: бж\ственную бо благода'ть 
хр\сто'съ и=сточа'етъ и= жи'знь вjь'чную.

Сjьда'ленъ, гла'съ д~. Подо'бенъ: Ско'рw предвари`:

Жениха` возлюби'вши творца` и= бг~а, жениха` 
тлjь'ннаго w=ста'вила _е=си`, му'ченице честна'я, и= 
ра'дующися претерпjь'ла _е=си` му^ки и= терза^нiя, и= 
_о='гненное томле'нiе. тjь'мже вjьнцено'сица къ бж\ственному 
черто'гу возшла` _е=си`, и=спроша'ющи всjь^мъ прегрjьше'нiй 
проще'нiе.

Сла'ва, и= ны'нjь, предпра'зднства, гла'съ г~. По\д: 
Красотjь` дjь'вства:

Ра'дости и=спо'лнитеся вся^ концы`: бц\да бо роди'ти 
приближа'ется цр~я` вся'ческихъ. _w чудесе` неизрече'ннагw! 
безнача'льный начина'ется, и= безпло'тный воплоща'ется: 
верте'пъ прiе'млетъ содержа'щаго вся'ч_еская. виfлее'ме, 
ра'дуйся, и= лику'й тва'рь де'нь предпра'зднственный.

Пjь'снь д~. I=рмо'съ:

Сjьдя'й въ сла'вjь на пр\сто'лjь бж\ства`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

Ст~а'я мv"рополо'жница честна'гw свяще'нiя, въ 
виfлее'мjь гра'дjь сiе` и=злiя'ти прихо'дитъ, свяще'нiе 
на'мъ всjь^мъ подаю'щаго, вопiю'щымъ: сла'ва, хр\сте`, 
си'лjь твое'й. (с. 363)

Бг~оглаго'ливе и=са'iе, честна^я твоя^ 
проповjь^данiя бы^вшая ви'дя вещми`, ра'дуйся и= лику'й: 
дв~а бо безсjь'меннw роди` въ верте'пjь пло'тiю 
виfлее'мстjьмъ невмjьсти'маго.

I=и~съ пло'тiю ражда'ется, и= въ лjь'тjь безлjь'тный 
ви'димь _е='сть мл\днецъ, разрjьша'я моя^ лjь^тная 
прегрjьш_е'нiя, и= неизрече'нною нището'ю ны'нjь 
w=богаща'етъ мя`, w=бнища'вшаго тлетво'рными 
преступле'нiями.

И='нъ. I=рмо'съ:

Вознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

Просте'рту мы'сль стяжа'вши ко всjь'хъ гд\су, 
пло'тiю просте'рта, и= о_у=раня'ема лю'тw, ника'коже брегла` 
_е=си`, i=улiанi'е до'брая дв~о.

Превозмого'ша рач_е'нiя вл\дчняя пло'ти, 
всехва'льная мч~нице, w=мрачи'ти: тjь'мже пренебрегла` 
_е=си` и= бога'тство, и= w=бру'чника, и= много_обра^зныя 
му^ки.

Тя` нескве'рную а='гницу, jа='коже во'лцы, 
мучи'телiе терза'юще, мч~нице, ра'нами, непоро'чное цjь'лое 
бж~iе соверши'ша бж\ственное _о=вча` и= заколе'нiе.

Бг~оро'диченъ:

Дjь'вство по рж\ствjь` запеча'тано, бц\де, ви'дящи, 
о_у='жасомъ w=держи'ма бы'вши. ча'до, взыва'ше: ка'кw ны'нjь 
повiю' тя, песко'мъ повива'ющаго мо'ре;

Пjь'снь _е~. I=рмо'съ:

Нечести'вiи не о_у='зрятъ сла'вы твоея`, хр\сте`: но 
мы` тя`, _е=диноро'дне, _о=ч~ескiя сла'вы сiя'нiе бж\ства`, 
w\т но'щи о_у='тренююще, воспjьва'емъ тя`, чл~вjьколю'бче.

W\т дв~ы ражда'ется бг~ъ _е=мману'илъ, и= въ 
jа='слехъ возле'гъ, на'ше воззва'нiе во'лею содjь'ловаетъ: 
сегw` рж\ство` благоче'стнw предпра'зднуимъ.

Сло'во сы'й пребезнача'льное _о='ч~ее и= 
соесте'ственное, въ (с. 364) jа='слехъ возле'гъ 
безслове'сныхъ, разрjьши'лъ _е=си` безслове'сiя ны`, 
предпра'зднствующыя благоче'стнw твое` рж\ство`.

Бл~же'нъ бы'сть ко'рень i=ессе'евъ, прозябы'й 
ч\стую, цвjь'тъ бж\ственный нося'щую хр\ста` гд\са. _е=го'же 
предпра'зднуимъ рж\ство` ра'дующеся.

И='нъ. I=рмо'съ:

Ты`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя вjь'рою 
воспjьва'ющыя тя`.

Струю`, му'ченице, sлочести'вагw безбо'жiя 
и=зсуши'ла _е=си` тече'ньми крове'й, непра'веднw 
пролива'емыми, и= _о='гнь пре'лести погаси'ла _е=си`.

Всецjь'лу тебе` саму'ю бг~у принесла` _е=си`, 
че'рвлень дjь'вства багр_е'нiи крове'й твои'хъ, свjьтлjь'йшу 
соверши'вши.

Твое'ю добро'тою ду'шу о_у=язви'вши, претече`, _w 
вл\дко, дв~а ви^димыя добрw'ты, страда'нiемъ сiя'ющи.

Бг~оро'диченъ:

Чу'до новолjь'пно, дв~а и='детъ преч\стая въ 
верте'пъ виfлее'мскiй роди'ти бг~а вочеловjь'чшася.

Пjь'снь s~. I=рмо'съ:

Прiидо'хъ во глубины^ морскi^я, и= потопи'ла мя` 
_е='сть бу'ря мно'гихъ грjьхw'въ: но, jа='кw бг~ъ, и=зъ 
глубины` возведи` живо'тъ мо'й, многоми'лостиве.

Но'въ на земли` на'мъ _о='трочищъ ро'ждся, и='же 
пре'жде вjькw'въ w\т _о=ц~а` неизрече'ннw возсiя'въ, 
дре'внягw вся^ свободи` преступле'нiя, jа='кw 
бл~гоутро'бенъ.

Стра^нна и= пресла'вна слы^шана бы'ша въ виfлее'мjь 
гра'дjь, роди'вшуся тебjь`, безнача'льне сло'ве: па'стырiе 
бо со а='гг~лы пjь'снь тебjь` jа='кw вл\дцjь приноша'ху.

Sвjьзда` пра'вды возвjьща'етъ волхвw'мъ неизрече'ннw 
сл~нца ро'ждшася: _е=гw'же честно'е ны'нjь предпра'зднуимъ 
ра'дующеся рж\ство`.

И='нъ. I=рмо'съ:

Пожру' ти со гла'сомъ хвале'нiя, гд\си, цр~ковь 
вопiе'тъ ти`, w\т (с. 365) бjьсо'вскiя кро'ве w=чи'щшися, 
ра'ди ми'лости w\т ре'бръ твои'хъ и=сте'кшею кро'вiю.

Жела'нiемъ о_у=я'звлена бы'вши бж\ственнымъ, 
взыва'ла _е=си`: хр\ста` и=ду` дости'гнути кра'снаго 
добро'тою: тjь'мже му^ки терплю`, неукло'ннымъ ра'дующися 
ра'зумомъ.

Протяза'ти неми'лостивнw, и= же'злiемъ сокруша'ти 
гд\сню а='гницу лука'вый гони'тель повелjьва'ше, просте'рту 
ко хр\сту` мы'сль и=му'щую.

О_у='треневала _е=си` ко хр\сту`, невече'рнему 
сл~нцу, и= тогw` свjьтлостьми` ду'шу, бг~ому'драя, и= 
се'рдце w=зари'ла _е=си`, и= къ свjь'ту преложи'лася _е=си` 
присносу'щному.

Бг~оро'диченъ:

Мо'ре пови'вый мгло'ю, во'лею ражда'ется зижди'тель 
и=зъ дв~ы _о=трокови'цы, и= пел_ены`, jа='кw мл\днцъ, 
прiе'млетъ, мi'ръ и=збавля'яй.

Конда'къ, гла'съ в~. Подо'бенъ: Вы'шнихъ и=щя`:

Въ виfлее'мjь зря'ще пелена'ми повива'емаго, всю` 
зе'млю держа'ща руко'ю свое'ю, предпра'зднств_енныя пjь^сни 
ро'ждшей сего` прино'симъ: мт~рски бо весели'тся, держа'щи 
въ нjь'дрjьхъ сн~а бж~iя.

I='косъ:

Сн~а бж~iя дв~а держа'щи во w=б\ъя'тiихъ, мт~рскими 
w=блобыза'ньми цjьлу'ющи, вjьща'ше: сjь'мене не позна'хъ въ 
зача'тiи, и= тлjь'нiя не под\ъя'хъ въ рожде'нiи: ны'нjь же 
чиста` _е='смь, jа='коже пре'жде, ку'пнw и= по рж\ствjь`. 
тjь'мъ твое` проповjь'дую, ча'до, мно'гое благоутро'бiе, и= 
непостижи'мое вели'чество, _е='же показа'лъ _е=си` на мнjь`: 
w\т_ону'дуже и= ра'дуюся, держа'щи въ нjь'дрjьхъ сн~а бж~iя.

Пjь'снь з~. I=рмо'съ:

Ю='ношы три` въ вавv"лw'нjь, велjь'нiе мучи'телево 
на бу'йство прело'жши, посредjь` пла'мене вопiя'ху: 
бл~гослове'нъ _е=си`, гд\си, бж~е _о=т_е'цъ на'шихъ. (с. 
366)

Ка'кw тя` верте'пъ вмjьсти'тъ, гряду'ща на'съ ра'ди 
роди'тися, невмjьсти'маго; ка'кw тя` воздои'тъ дв~а, 
пита'теля всjь'хъ, бл~гоутро'бне i=и~се, су'ща.

Глаго'лwмъ послjь'дующе волхва` валаа'ма, волсви` 
тща'тся хр\сту` поклони'тися съ да^ры, разумjь'юще сего` 
вся'кимъ дыха'нiемъ ца'рствующа.

Непло'дствующее человjь'ческое _е=стество` вся'кiя 
добродjь'тели ра'дуйся и= лику'й: гряде'тъ бо хр\сто'съ w\т 
дв~ы пло'тiю роди'тися, jа='кw да пока'жетъ тя` дw'брымъ 
благоча'дно.

И='нъ. I=рмо'съ:

Въ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: бл~гослове'нъ _е=си` въ хра'мjь сла'вы твоея`, 
гд\си.

Безу'мiемъ въ ражже'нный коно'бъ, му'ченице, судiя' 
тя вмета'етъ неми'лостивнw: а='гг~ломъ же тя` гд\сь 
невре'дну спасе`, сего` почита'ющу.

Не о_у=жаса'ющися мужему'дреннw, па'че же, 
всечестна'я му'ченице, ко _о=гню` гряде'ши, восхлажде'нiе 
чу'вствующи, и= вопiю'щи: бл~гослове'нъ _е=си` въ хра'мjь 
сла'вы твоея`, гд\си.

Ты` жениху`, jа='коже вjь'но, принесла` _е=си`, 
наро'дъ и= лю'ди вjь'ровавшiи въ того`, и= ле'сти 
w=мраче'нiе свjьтоно'сными твои'ми чудотворе'ньми w\трази'ла 
_е=си`.

Бг~оро'диченъ:

Ра'дуйся, село` невмjьсти'магw, мт~и дв~о: сего' бо 
плотоно'сца хотя'щи на'съ ра'ди въ верте'пjь роди'ти, 
преч\стая, и=справля'юща свои'хъ ру'къ созда'нiе.

Пjь'снь и~. I=рмо'съ:

И=зба'вителю всjь'хъ всеси'льне, посредjь` пла'мене 
благоче'ствовавшыя, снизше'дъ, w=роси'лъ _е=си`, и= научи'лъ 
_е=си` пjь'ти: вся^ дjьла` благослови'те, по'йте гд\са.

Мно'гими мя`, хр\сте`, преступле'ньми разбо'йникwвъ 
бы'вшаго верте'пъ, за благоутро'бiе неизрече'нное спаса'я, 
роди'тися въ верте'пjь w\т дв~ы ч\стыя и=зво'лилъ _е=си`. 
(с. 367)

Подпису'я соверше'нное мнjь` w=ставле'нiе, 
написа'лся _е=си` ке'саревымъ повелjь'нiемъ творе'цъ тва'ри 
съ рабы^: пою` твоегw` бл~гоутро'бiя безмjь'рную, вл\дко, 
пучи'ну.

Свjь'тлая вл\дчня пала'то, ка'кw возшла` _е=си` въ 
малjь'йшiй верте'пъ, цр~я` гд\са на'съ ра'ди вопло'щшася 
роди'ти, всест~а'я дв~о бг~оневjь'сто.

И='нъ. I=рмо'съ:

Ру'цjь распросте'ръ данiи'лъ, львw'въ зiя^нiя въ 
ро'вjь затче`: _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: благослови'те, вся^ дjьла` гд\сня, 
гд\са.

Горjь` твое` _о='ко и= о_у='мъ къ могу'щему спасти` 
и=му'щи бг~у, конw'бная врjь^нiя благода'тiю бж\ственнагw 
дх~а о_у=гаси'ла _е=си`, воспjьва'ющи пjь'снь _о='троческую, 
му'ченице, вjь'рою: благослови'те, вся^ дjьла` гд\сня, 
гд\са.

Глаго'лу мучи'теля sлочести'вагw служа'ше, _о=гня` 
досто'йнiи суему'дреннiи, жи'ву тя`, му'ченице, во _о='гнь 
вложи'ша: но неwпале'на была` _е=си` _о=гне'мъ, женихо'вою 
любо'вiю, бг~оно'сная, w=роша'ема, сего` почита'ющи.

Стоя'ла _е=си` предъ суди'щемъ, хр\ста` 
проповjь'дающи бг~а безсме'ртнаго, претерпjь'вшаго 
распя'тiе, и= пре'лесть о_у=мертви'вшаго, и= безсме'ртную 
жи'знь вjь^рнымъ подаю'щаго вопiю'щымъ: вся^ дjьла`, по'йте 
гд\са.

Бг~оро'диченъ:

_О='блаки восхожде'нiе свое` полага'я гд\сь, 
_о='блакомъ на'мъ дв~ою роди'тися гряде'тъ, jа='кw да 
разори'тъ ду'шъ на'шихъ грjьха` мра'чный _о='блакъ, 
вопiю'щихъ _е=му`: благослови'те, вся^ дjьла` гд\сня, гд\са.

Пjь'снь f~. I=рмо'съ:

_Е='vа о_у='бw неду'гомъ преслуша'нiя кля'тву 
всели'ла _е='сть: ты' же, дв~о бц\де, прозябе'нiемъ 
чревоноше'нiя, мi'рови благослове'нiе процвjьла` _е=си`. 
тjь'мъ тя` вси` велича'емъ. (с. 368)

Лику'имъ вси` вjь'рнiи, взыгра'имъ и= согла'снw 
воскли'кнемъ: гряде'тъ всjь'хъ спасе'нiе, приближа'ется 
роди'тися гд\си, спасти` _е=гw` рождество` бг~ому'дреннw 
пра'зднующыя.

_Псалти'рь, ст~ы'й дв~де, воспрiими` и= гу'сли, и= 
пjьсновоспо'й: до'ме _е=vфра'fовъ, весели'ся: _о=ц~ъ бо и=зъ 
чре'ва _е=го'же роди`, въ тебjь` пресвjь'тло ражда'ется, w\т 
дв~ы воплоща'яся.

Jа='кw ту'ча, jа='кw вели'кiй до'ждь, во о_у=тро'бу 
твою` вл\дка сни'де, и= мра^чная безбw'жiя, земли` 
w=ляденjь'вшая напои`, и= пре'лести моря` и=зсуши`, 
бг~ороди'тельнице мт~и дв~о.

И='нъ. I=рмо'съ:

Ка'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

I=улiанi'и бг~оно'сныя су'щымъ w= вjь'рjь подвигw'мъ 
а='гг~ли о_у=диви'шася: ка'кw же'нскимъ _е=стество'мъ 
посрами` тоя` прама'терь въ раи` о_у=мори'вшаго.

Jа='кw преудобре'нная страстоно'сица, и= 
преизря'дная дjь'ва, вjьне'цъ воспрiя'ла _е=си` зако'ннw 
пра'вды, попра'вши съ пло'тiю безпло'тнаго, и= 
побjьдоно'сица бы'вши.

Тя` разу'мную ла'стовицу, и= нерастлjь'нную го'рлицу 
и= голуби'цу, свидjь'тельствомъ позлаще'нна и=му'щу кри'ла, 
и= къ бг~у полетjь'вшую и= почи'вшую, почита'емъ.

Процвjьла` _е=си` во о_у=до'лjьхъ мч~ническихъ, 
jа='кw крi'нъ, страстоно'сице i=улiанi'е, и= jа='кw ши'покъ 
благово'ненъ дjь'вствомъ была` _е=си`, и= кра'сному жениху` 
твоему` бж\ственное w=боня'нiе бы'вши.

Бг~оро'диченъ:

Нося'щи нося'щаго вся^, къ виfлее'му гряде'тъ дв~а, 
того` и= роди'ти, и= во jа='слехъ восклони'ти, jа='кw 
мл\днца, человjь'кwвъ воззва'нiе и=зря'днw содjь'ловающаго.

Свjьти'ленъ предпра'зднства. Подо'бенъ: Посjьти'лъ 
ны` _е='сть:

Предпра'зднств_енныя, вjь'рнiи, рж\ства` пjь^сни 
прiиди'те (с. 369) принесе'мъ вси`: гряде'тъ о_у=же` 
хр\сто'съ въ виfлее'мъ роди'тися, спасти` вселе'нную, jа='кw 
_е=ди'нъ чл~вjьколю'бецъ.

Сла'ва, и= ны'нjь:

Виfлее'ме, земле` i=у'дова, о_у=краси` вхо'ды: въ 
тебjь' бо дв~а и= бц\да о_у=же` прихо'дитъ роди'ти, въ 
верте'пjь и= jа='слехъ, бг~а моего` и= гд\са.

На хвали'техъ стiхи^ры на д~, гла'съ s~. По\д: 
А='гг~льскiя пред\ъиди'те:

Содjь'тельная ны'нjь предгряде'тъ прему'дрость: * 
пр\оро'честiи w\тверза'ются _о='блацы, * бл~года'ть 
процвjьта'етъ, * и='стина возсiя`: * престаю'тъ гада^нiя 
сjьнw'вная: * _е=де'ма w\тве'рзеся две'рь: * а=да'ме, 
лику'й, * созда'тель бг~ъ на'шъ * во'льнw созда'ся.

Реч_е'нiя и=сполня'я пр\оро'ч_еская и= видjь^нiя, * 
ражда'ется пло'тiю, * и= w=дебелjьва'етъ сло'во, * и= въ 
jа='слехъ безслове'сныхъ роди'вся возлега'етъ. * сiе` 
кра'йнее снизхожде'нiе, * сiе` стра'шное смотре'нiе, * 
_е=гw'же ра'ди пое'мъ: * цр~ь i=и~левъ * хр\сто'съ 
прихо'дитъ.

Се` ч\стая па'че о_у=ма` и= сло'ва * ражда'етъ сн~а 
бж~iя, * _е=го'же пр\оро'цы проповjь'даша дре'вле, * 
прови'дяще дх~омъ ст~ы'мъ, * нескве'рну тя` сохраня'юща, * 
и= разрjьша'ющаго а=да'ма w\т грjьха` * лю'дiе, рце'мъ: цр~ь 
на'шъ хр\сто'съ * пло'тiю прихо'дитъ.

Нjь'дръ _о=ч~ескихъ не w\тсту'пль, * человjь'къ 
jа=ви'лся _е=си`, * и= дjь'вственными держи'мь рука'ми, * 
волхвы` w\т персi'ды sвjьздо'ю призва'лъ _е=си`, * цр~ю` 
тебjь` и= бг~у покланя'ющыяся. * дх~омъ о_у=сте'нъ 
нече'ствующыя кня'зи jа=зы'ч_ескiя погуби'ши, * и= 
о_у=пасе'ши * лю'ди w=существ_е'нныя.

Сла'ва, гла'съ и= подо'бенъ то'йже:

Сло'во и='же _о=ц~у` _е=диносу'щенъ сы'й, * w\т 
дв\ственныхъ растворе'нiе прiе'мъ ч\стыхъ крове'й, * и= 
зи'ждется, * и= расте'тъ вре'меннымъ разстоя'нiемъ, * па'ки 
и= ражда'ется въ (с. 370) верте'пjь: * о_у='жасъ ве'лiй! * 
а='гг~ли воспjьва'ютъ, * человjь'цы же рука'ми пле'щутъ: * 
цр~ь i=и~левъ хр\сто'съ прихо'дитъ.

И= ны'нjь, гла'съ и= подо'бенъ то'йже:

Волхва` валаа'ма прореч_е'нiя * и=сполне'нiе 
прiе'млютъ: * персi'дскими бо чудесы` w=блiя'ни бы'вше, * 
sвjьзды` не_обы'чныя w=сiя'нiемъ, * незаходи'магw сл~нца 
хр\ста` w=сiя'ни бы'вше, * въ виfлее'мjь воплоще'ннаго * 
бг~а цр~я`, * и= во'льнаго мертвеца` дарми` назна'менаютъ.

На стiхо'внjь стiхи'ры, гла'съ в~. Подо'бенъ: До'ме 
_е=vфра'fовъ:

Просiява'етъ sвjьзда`, * о_у=же` ражда'емаго * въ 
верте'пjь прозна'менуя: * па'стырiе со а='гг~лы, волсви` съ 
да^ры; * предвари'ти потщи'теся.

Стi'хъ: Бг~ъ w\т ю='га прiи'детъ, и= ст~ы'й и=зъ 
горы` приwсjьне'нныя ча'щи.

Да пр\оро'ч_еская и=спо'лнитъ прореч_е'нiя, * въ 
виfлее'мjь ражда'ется, * и= _е=де'мъ w\тверза'етъ * су'щымъ 
и=зъ а=да'ма гд\сь.

Стi'хъ: Гд\си, о_у=слы'шахъ слу'хъ тво'й, и= 
о_у=боя'хся: гд\си, разумjь'хъ дjьла` твоя^, и= 
о_у=жасо'хся.

Пома'жи мv'ромъ, виfлее'ме, * jа='сли ст~i'и: * въ 
тебjь' бо вл\дка * простре'ти и='мать * лучи` своегw` 
бж\ства`.

Сла'ва, и= ны'нjь: Подо'бенъ то'йже:

Прiиди'те, земноро'днiи, * согла'снw дв~у * бц\ду 
марi'ю * да воспое'мъ непреста'ннw, * и=зъ нея'же хр\сто'съ 
ражда'ется. (с. 371)