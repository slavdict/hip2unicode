<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 428)

Мjь'сяца тогw'же въ к~г-й де'нь.

И='же во ст~ы'хъ, _о=т_е'цъ на'шихъ, а=мфiло'хiа, 
_е=пi'скопа i=конi'йскагw: и= григо'рiа, _е=пi'скопа 
а=крагантi'йскагw:

И= ст~а'гw благовjь'рнагw вели'кагw кня'зя 
а=ле_кса'ндра не'вскагw, влади'мiрскагw и= новгоро'дскагw, 
нарече'ннагw во и='ноцjьхъ а=ле_ксi'а:

Слу'жба _е=гw` пи'сана по се'й слу'жбjь.

И= па'мять пе'рвагw воро'нежскагw ст~и'теля 
митрофа'на, въ схимона'сjьхъ мака'рiа.

Слу'жба _е=гw` пи'сана въ приложе'нiи.

На Гд\си, воззва'хъ, стiхи^ры ст~ы'хъ на s~. 
Стiхи^ры ст~а'гw а=мфiло'хiа, гла'съ д~. Подо'бенъ: Да'лъ 
_е=си` зна'менiе:

Нра'въ самовла'стный * и= по'мыслъ самодержа'вный * 
на стра^сти наслjь'довавъ, лу'чшему * да'лъ _е=си` 
о_у=модержа'вно, всебл~же'нне, * влады'чество на го'ршее, * 
мjь'риломъ пра'веднjьйшимъ, _о='ч~е, о_у=равни'въ. * сегw` 
ра'ди ключи'мый къ бг~овидjь'нiю бы'лъ _е=си` * и= бг~а 
разумjь'нiю, * i=ера'рше бг~одохнове'нне.

Сjь^ти сокруши'лъ _е=си`, * и= ловл_е'нiя разруши'лъ 
_е=си` _е=ресе'й, прп\дбне, * догма'тwвъ пра'востiю, * и= 
бг~осло'вiемъ и=звjь'стнjьйшимъ, * раздjьле'нiя и=збjь'гъ, * 
и= sлjь'йшагw, _о='ч~е, стjьсне'нiя. * въ предjь'лехъ же 
пребы'въ * благочести'выя на'шея вjь'ры, тр\оцу 
проповjь'далъ _е=си` во _е=ди'ницjь бж\ства`.

Хи'тростнw о_у=мудри'въ * на земли` ца'рствующаго, * 
тогw` прете'клъ _е=си` сы'на непокло'нна, * разу'мнw 
науча'я, * jа='кw непокло'нну презира'ему сн~у, * негоду'етъ 
_о=ц~ъ теплjь'йше, * и='же сего` пре'жде вjь^къ роди'въ 
па'че о_у=ма` (с. 429) нестра'стнw, * jа='кw безтjьле'сна, * 
jа='кw то'й вjь'сть, прп\дбне.

И='ны стiхи^ры, ст~а'гw григо'рiа, гла'съ и~. По\д: 
_W пресла'внагw чудесе`!

_О='ч~е свяще'нне григо'рiе, * w\т пеле'нъ бг~у * 
возложе'нъ прилjьпи'вся, * неwсла'бными манов_е'нiи вся^ 
сотво'ршему, * и= о_у=же` w\т сегw` w=блистава'емь, * 
страсте'й преше'лъ _е=си` но'щь, * и= возсiя'лъ _е=си` 
свjь'тъ врачева'нiй и= чуде'съ бл~года'ти, * w\тгоня` 
многолjь^тныя неду'ги, * и= прел_е'стныя ду'хи.

_О='ч~е чу'дный григо'рiе, * свjьтоявле'ньми о_у='мъ * 
чи'стw w=блиста`, * страсте'й о_у=спи'лъ _е=си` 
многово'лненное мо'ре, * и= безстра'стiемъ лета'я * 
чистjь'йшими кри'лы * дости'глъ _е=си`, и=дjь'же 
неизрече'нная добро'та и= недомы'сленная, * w= на'съ всегда` 
моля'ся, * благохва'лящихъ тя`.

_О='ч~е _о=тц_е'въ григо'рiе, * свяще'нства 
пра'вило, * цjьлому'дрiя _о='бразъ, * мона'шествующихъ 
крjь'пость, * цр~кве о_у=твержде'нiе, * любве` 
свjьти'льникъ, * престо'лъ чу'вства, * и=сто'чникъ чуде'съ, 
* я=зы'къ _о=гнедохнове'нный, * о_у=ста` сладкоглагw'лива, * 
сосу'дъ бж\ственнагw дх~а, * и= о_у='мный бы'лъ _е=си` ра'й, 
бг~облаже'нне.

Сла'ва, и= ны'нjь, гла'съ д~:

Прiиди'те, вси` вjь'рнiи, _е=ди'ну непоро'чную 
восхва'лимъ, w\т пр\оро'кwвъ проповjь'данную, и= въ хра'мъ 
приведе'нную, пре'жде вjь^къ пронарече'нную мт~рь, и= въ 
послjь^дняя лjь^та jа='вльшуюся бц\ду. гд\си, моли'твами 
_е=я`, ми'ръ тво'й пода'ждь на'мъ и= ве'лiю ми'лость.

На стiхо'внjь стiхи^ры, гла'съ а~. Подо'бенъ: 
Нб\сныхъ чинw'въ:

Да приведу'тся, глаго'летъ бг~о_оте'цъ дв~дъ, * 
цр~ю` дjь^вы въ хра'мъ гд\сень, * въ слjь'дъ теб_е`, дв~о, * 
со свjь'тлыми свjьща'ми ликовству'юще, * и= во ст~а^я 
приводя'ще тя`, ч\стая * jа='кw ст~ы'й кiвw'тъ бж~iй.

Стi'хъ: Приведу'тся цр~ю` дjь^вы въ слjь'дъ _е=я`, 
и='скр_еннiя _е=я` приведу'тся тебjь`.

Да о_у=гото'вятся дв_е'ри * и= да w\тверза'ются 
хра'ма гд\сня, * (с. 430) и= до'мъ сла'вы, * и= _е=ди'ну 
пребо'льшую нб~съ, * па'че о_у=ма` бы'вшую, да прiе'млютъ 
ра'дующеся, * и= хр\ста` сп~са да воспою'тъ.

Стi'хъ: Приведу'тся въ весе'лiи и= ра'дованiи, 
введу'тся въ хра'мъ цр~е'въ.

Да w\тверза'ются дв_е'ри бж\ственнjьйшагw хра'ма, * 
да прiе'млютъ вну'трь нб\сную две'рь, * и= да торжеству'етъ 
человjь'ческое _е=стество`, и= да взыгра'ютъ а='гг~ли, * 
спра'зднующе _о=бои` ку'пнw съ на'ми * бг~ома'тере вхо'дъ.

Сла'ва, и= ны'нjь, гла'съ _е~:

Возсiя` де'нь ра'достенъ и= пра'здникъ всече'стенъ: 
дне'сь бо, jа='же пре'жде рж\ства` и= по рж\ствjь` дв~а 
пребы'вши, въ въ хра'мъ гд\сень приво'дится, и= ра'дуется 
заха'рiа ста'рецъ, роди'тель пр\дте'чевъ, и= вопiе'тъ 
ве'селw: прибли'жися предста'тельница скорбя'щихъ въ хра'мъ 
ст~ы'й, jа='кw ст~а'я, w=святи'тися во _о=би'телище 
всецр~я`. да весели'тся i=wакi'мъ пра'_отецъ, и= а='нна да 
ра'дуется, jа='кw принесо'ша бг~у, jа='кw трилjь'тствующую 
ю='ницу, непоро'чную вл\дчцу. ма'т_ери, сра'дуйтеся, дjь^вы, 
взыгра'йте, и= непло'ды, сликовству'йте, jа='кw w\тве'рзе 
на'мъ нб\сное цр\ство пронарече'нная всецр~и'ца. ра'дуйтеся, 
лю'дiе, и= весели'теся.

Тропа'рь гла'съ д~:

Бж~е _о=те'цъ на'шихъ, творя'й при'снw съ на'ми по 
твое'й кро'тости, не w\тста'ви ми'лость твою` w\т на'съ: но 
моли'твами и='хъ въ ми'рjь о_у=пра'ви живо'тъ на'шъ.

Сла'ва, и= ны'нjь, пра'здника.



На о_у='трени, на Бг~ъ гд\сь, тропа'рь пра'здника, 
два'жды. Сла'ва, ст~ы'хъ: И= ны'нjь, пра'здника.

По а~-мъ стiхосло'вiи, сjьда'ленъ, гла'съ а~. По\д: 
Ка'мени запеча'тану:

Ст~а'я ст~ы'хъ, бц\де, су'щи, досто'йнw приведе'ся 
жи'ти во ст~а^я, jа='кw w=душевле'нъ гд\сень кiвw'тъ, и= 
ст~а'гw дх~а (с. 431) и='стиннw вмjьсти'лище бж\ственное, 
дв~о мт~и. тjь'мже всели'ся въ тя`, и='же _о=ц~у` 
_е=диноро'дный, и= ст~о'му дх~у соесте'ственный, тво'й сн~ъ 
неискусому'жнw, w=бг~отвори'въ все` человjь'чество.

Сла'ва, и= ны'нjь, то'йже.

По в~-мъ стiхосло'вiи, сjьда'ленъ, гла'съ д~. 
Подо'бенъ: Jа=ви'лся _е=си`:

Весе'лiя дне'сь вселе'нная и=спо'лнися вся^, въ 
благознамени'томъ пра'здницjь бц\ды, зову'щи: та` _е='сть 
сjь'нь нб\сная.

Сла'ва, и= ны'нjь, то'йже:

Канw'нъ пра'здника, гла'съ а~, со i=рмосо'мъ на s~: 
I=рмосы` по два'жды.

Пjь'снь а~. I=рмо'съ:

Пjь'снь побjь'дную пои'мъ вси` бг~у, сотво'ршему 
ди^вная чудеса` мы'шцею высо'кою, и= спа'сшему i=и~ля, 
jа='кw просла'вися.

Стеце'мся дне'сь бц\ду почита'юще пjь'сньми, и= 
торжеству'имъ духо'вный пра'здникъ: въ хра'мъ бо бг~у да'ръ 
прино'сится.

Пjь'сньми да воспои'мъ бц\ды сла'вное предше'ствiе: 
къ хра'му бо дне'сь, jа='кw хра'мъ бж~iй, прино'сится 
пр\оро'чески, да'ръ многоцjь'нный.

А='нна непоро'чная ра'довашеся, jа='кw да'ръ 
многоцjь'ненъ бг~у принося'щи въ хра'мъ ма'терски: i=wакi'мъ 
же съ не'ю торжеству'етъ свjь'тлw.

Дв~дъ, пра'_отецъ тво'й воспjь' тя дре'вле, дв~о 
бг~оневjь'сто, дще'рь глаго'ля тя` цр~я` хр\ста`. _е=го'же 
и= роди'вши ма'терски мл\днца дои'ла _е=си`.

И= ст~ы'хъ два`, на и~. Канw'нъ ст~а'гw а=мфiло'хiа, 
_е=гw'же краегране'сiе:

Пре'лести смjью'щася пою` па'стыря. Fеофа'ново.

Гла'съ д~. Пjь'снь а~. I=рмо'съ:

Мо'ря чермну'ю пучи'ну невла'жными стопа'ми дре'внiй 
пjьшеше'ствовавъ i=и~ль, кресто_обра'зными мwv"се'овыма 
рука'ма а=мали'кову си'лу въ пусты'ни побjьди'лъ _е='сть.

Словеса` sлочести'выхъ _е=ресе'й и= кич_е'нiя, 
правосла'вiя (с. 432) заре'ю просвjьще'нъ, о_у=до'бнw 
разори'лъ _е=си`: въ не'мже тебе` чту'щыя, священноявле'нне, 
сохрани`.

И='же всjь'хъ спасе'нiя при'снw хотя'й гд\сь, 
свяще'нныя тя` па'ствы путевожда`, i=ера'рше, предлага'етъ, 
сло'вомъ и= житiе'мъ свjьтя'ща и=зря'днw ви'дjьвъ.

Зако'ннw пострада'ти и=збра'въ по хр\сто'вjь цр~кви, 
все_ору'жiемъ, _о='ч~е, кр\ста` себе` w=гради'лъ _е=си`, и= 
побjьди'тель благода'тiю и= вjьне'чникъ jа=ви'лся _е=си`, 
сла'вне.

Бг~оро'диченъ:

Сло'во _о=ц~у` собезнача'льное, и= соприсносу'щное, 
и= тогw` существа` зра'къ, ро'ждшему су'ща, и=зъ теб_е` 
воплоще'нна родила` _е=си` несказа'ннw, неискусобра'чная.

И='нъ канw'нъ ст~а'гw григо'рiа, _е=гw'же 
краегране'сiе:

Чудодjь'йственному григо'рiю почуди'ся. 
I=w'сифово.

Гла'съ и~. Пjь'снь а~. I=рмо'съ:

Сокруши'вшему бра^ни мы'шцею свое'ю, и= прове'дшему 
i=и~ля сквозjь` чермно'е мо'ре, пои'мъ _е=му`, jа='кw 
и=зба'вителю на'шему бг~у: jа='кw просла'вися.

Заря'ми дх~а просвjьща'емь при'снw, свяще'нне 
григо'рiе, и= свjьтоза'рна sвjьзда` бы'въ, всего' мя w=зари` 
моли'твами твои'ми, jа='кw да воспою' тя.

И='же предвjь'децъ всjь'хъ, w=благода'тствивъ 
о_у='мъ тво'й бг~ода'нными сiя'ньми, w\т пеле'нъ тя` 
w=свяща'етъ, бж\ственными добродjь'тельми сiя'ти хотя'ща, 
_о='ч~е, и= чудесы`.

Дрема'нiе w\т вjь'ждей о_у=ны'нiя w\тве'ргъ, 
свjьти'льникъ бо'дрый ты` jа=ви'лся _е=си`, бг~оно'се, 
показа'въ вещми` зва'нiе твое`, григо'рiе и='стинствующее.

Бг~оро'диченъ:

Бц\ду тя` госпо'дственнw и= и='стиннw и=сповjь'дую: 
родила' бо _е=си` гд\са несказа'ннw, во дву` существа'хъ и= 
хотjь'нiихъ, преч\стая дв~о, разумjьва'ема. (с. 433)

Пjь'снь г~. I=рмо'съ:

Да о_у=тверди'тся се'рдце мое` въ во'ли твое'й, 
хр\сте` бж~е, и='же надъ вода'ми не'бо о_у=твержде'й 
второ'е, и= w=снова'вый на вода'хъ зе'млю, всеси'льне.

Торжеству'имъ празднолю'бцы, и= сра'дуимся ду'хомъ, 
во ст~jь'мъ пра'здницjь о_у=чрежда'ющеся дне'сь, дще'ре 
цр~е'вы, и= мт~ре бг~а на'шегw.

I=wакi'ме, ра'дуйся дне'сь, и= весели'ся, а='нно, 
дх~омъ, рожде'нную и=зъ ва'съ гд\су приводя'ще 
трилjь'тствующу, jа='кw ю='ницу чи'сту всенепоро'чную.

Бж~iе селе'нiе во хра'мъ ст~ы'й приво'дится бц\да 
марiа'мъ, пло'тiю трилjь'тствующая, и= то'й свjьщесвjь'тятъ 
дjь^вы, предтеку'ще.

Бж~iя а='гница небла'зненная, и= голуби'ца 
нескве'рная, бг~овмjьсти'мая ски'нiя, сла'вы w=свяще'нiе, въ 
ски'нiи ст~jь'й w=бита'ти и=збра`.

И='нъ. I=рмо'съ:

Весели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

Бж\ственное и= свjьтоза'рное твои'хъ догма'тwвъ 
сiя'нiе, погаси` sлочести'вый по'лкъ _е=ретi'ческiй, 
а=мфiло'хiе сла'вне.

Во'дъ животво'рныхъ jа='кw рjька` сы'й w\т бг~а 
и=спо'лнена, первосвяще'нникъ бы'въ, и='миже благочести'вiи 
напая'емся.

Бога'тыми луча'ми просвjьща'емь, о_у='мъ w=сiя'лъ 
_е=си` та'йнымъ, прп\дбне, твои'хъ о_у=че'нiй 
благолjь'пiемъ.

Бг~оро'диченъ:

Свjь'щникъ тя` свjьтоза'рный, и= душепита'тельную 
благоче'стiя трапе'зу, и= кiвw'тъ, преч\стая, вси` вjь'рнiи 
возвjьща'емъ.

И='нъ. I=рмо'съ:

О_у=тверди'ся се'рдце мое` во гд\сjь, вознесе'ся 
ро'гъ мо'й въ бз~jь мое'мъ, разшири'шася на враги` моя^ 
о_у=ста` моя^, возвесели'хся w= спасе'нiи твое'мъ. (с. 434)

Сегw` ра'ди тво'й прiе'мъ, _о='ч~е, тру'дъ 
зижди'тель, ста'рцу приведе' тя въ пусты'ню, о_у=ча'щу тя`, 
григо'рiе, вся'кагw писа'нiя сказа'нiю.

Всю` провожда'я седми'цу безпи'щенъ, _о='ч~е, 
пита'лся _е=си` снjь'дiю нб\сною, твои'хъ сле'зъ дожде'мъ 
напая'емь, и= бж\ственнw наслажда'емь.

W\т бг~а тебjь`, i=ера'рше, простра'нство се'рдца 
даде'ся: и=сточи'лъ бо _е=си` бога'тнw о_у=че'нiй 
чистjь'йшыя вw'ды, сердца` вjь'рныхъ напая'ющыя.

Бг~оро'диченъ:

Глаго'лы проповjь'дникwвъ бг~оглаго'ливыхъ 
и=спо'лнишася: се' бо роди` дв~а мла'до _о=троча`, а=да'ма 
дре'внjьйшее и= сопресто'льное роди'телю.

Конда'къ пра'здника, гла'съ д~. Подо'бенъ: 
Вознесы'йся:

Преч\стый хра'мъ сп~совъ, многоцjь'нный черто'гъ и= 
дв~а, свяще'нное сокро'вище сла'вы бж~iя, дне'сь вво'дится 
въ до'мъ гд\сень, благода'ть совводя'щи, jа=`же въ дс~jь 
бж\ственномъ, ю='же воспjьва'ютъ а='гг~ли бж~iи: сiя` 
_е='сть селе'нiе нб\сное.

I='косъ:

Неизрече'нныхъ бж~iихъ и= бж\ственныхъ та^инъ зря` 
въ дв~jь благода'ть jа=вля'ему, и= и=сполня'ему 
jа='вственнw, ра'дуюся, и= _о='бразъ разумjь'ти 
недоумjь'юся, стра'нный и= неизрече'нный: ка'кw и=збра'нная 
ч\стая, _е=ди'на jа=ви'ся па'че всея` тва'ри ви'димыя и= 
разумjьва'емыя; тjь'мже восхвали'ти хотя` сiю`, о_у=жаса'юся 
sjьлw` о_у=мо'мъ же и= сло'вомъ, _о=ба'че дерза'я 
проповjь'даю и= велича'ю: сiя` _е='сть селе'нiе нб\сное.

И= конда'къ григо'рiа, гла'съ д~. Подо'бенъ: 
Jа=ви'лся _е=си` дне'сь.

Свjьтилу'чными сiя^нiи цр~ковь ст~а'гw дх~а 
свjьтово'дитъ свjь'лое соверша'ющыя твое` о_у=спе'нiе, 
прп\дбне _о='ч~е всеблаже'нне григо'рiе. (с. 435)

Сjьда'ленъ, гла'съ то'йже. Подо'бенъ: Ско'рw 
предвари`:

Просвjьща'еши концы` въ твое'й па'мяти, му'дре: 
тjь'ло бо твое` и=сточа'етъ и=сцjьле'нiй и=сто'чникъ, 
а=мфiло'хiе сла'вне. тjь'мже и= не'мощи и=збавля'еши 
вся'кiя, вjь'рою приходя'щыя къ честно'му твоему` хра'му: 
сегw` ра'ди и= ны'нjь моли` спасти'ся на'мъ.

Сла'ва, гла'съ и~. Подо'бенъ: Прему'дрости:

W\т пеле'нъ гд\су возложе'нъ, jа='кw дре'вле 
пресла'вный самуи'лъ, та'кожде зову'щагw тя` сп~са 
послу'шалъ _е=си`, и= ду'шу w=чи'стивъ до'брыхъ подая'ньми, 
свяще'нства благода'ть досто'йнw взя'лъ _е=си`. тjь'мже на 
sла'цjь бж\ственнагw зна'нiя па'ствовавъ па'ству, 
врачева'нiй и=зблиста'лъ _е=си` дjь^йства, григо'рiе: моли` 
хр\ста` бг~а, грjьхw'въ w=ставле'нiе дарова'ти пра'зднующымъ 
любо'вiю ст~у'ю па'мять твою`.

И= ны'нjь, пра'здника, гла'съ д~. Подо'бенъ: Ско'рw 
предвари`:

Дв~де, пред\ъиди` въ хра'мъ бж~iй, и= ра'дуяся 
прiими` цр~и'цу на'шу, и= то'й возопi'й: вни'ди, гп\сже`, въ 
хра'мъ цр~е'въ, вни'ди: _е=я'же сла'ва покрове'ннw 
разумjь'ется, и=зъ нея'же хо'щетъ и=сточи'тися на'мъ всjь^мъ 
свjь'тъ, хр\сто'съ.

Пjь'снь д~. I=рмо'съ:

Дх~омъ прови'дя, пр\оро'че а=вваку'ме, словесе` 
воплоще'нiе, проповjь'далъ _е=си`, вопiя`: внегда` 
прибли'житися лjь'тwмъ, позна'ешися, внегда` прiити` 
вре'мени, пока'жешися. сла'ва си'лjь твое'й, гд\си.

Пр\оро'че и=са'iе, прорцы` на'мъ: дв~а кто` _е='сть, 
и=му'щая во чре'вjь; jа='же и=зъ i=у'дина ко'рене прозя'бши, 
и= ро'ждшися и=зъ дв~да царя`, сjь'мене ст~а'гw, пло'дъ 
бл~госла'вный.

Начина'йте, дjь^вы, и= воспо'йте пjь^сни, рука'ми 
держа'ще свjьщы`, ч\стыя бц\ды предше'ствiе хва'ляще, ны'нjь 
гряду'щыя во хра'мъ бж~iй ку'пнw съ на'ми пра'зднующе.

I=wакi'ме и= а='нно, весели'теся ны'нjь, во хра'мъ 
приводя'ще гд\сень ч\стую бг~а мт~рь, хр\ста` всецр~я` 
бу'дущую, (с. 436) w\т ва'съ же ро'ждшуюся, jа='кw 
трилjь'тствующую ю='ницу.

Ст~а'я ст~ы'хъ су'щи, ч\стая, во хра'мъ ст~ы'й 
возлюби'ла _е=си` всели'тися, и= со а='гг~лы, дв~о, 
бесjь'дующи пребыва'еши пресла'внjь, съ небесе` хлjь'бъ 
прiе'млющи, пита'тельнице жи'зни.

И='нъ. I=рмо'съ:

Вознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

А=мфiло'хiа бж\ственнагw и= бг~оглаго'ливагw 
свяще'нное торжество`, бг~ому'дрiи, прiиди'те вjь'рою 
воспле'щимъ, тогw` о_у=че'ньми и= бг~осло'вiемъ 
о_у=крjьпля'еми.

Невjьстово'децъ, бг~оно'се, цр~кве су'щiя въ 
хр\стjь` бы'въ, добро'тою слове'съ сiю` о_у=краси'лъ _е=си`, 
и= красото'ю правосла'вiя о_у=ясни'лъ _е=си`.

Бг~осло'вный тво'й я=зы'къ и= бг~оглаго'ливый, 
нача'льныя тр\оцы _е=диноче'стную держа'ву всjь^мъ 
о_у=ясни`, и= _е=ди'но бж\ство` чти'ти въ тре'хъ 
v=поста'сехъ.

Бг~оро'диченъ:

Но'вую ски'нiю тя`, дв~о, разумjьва'емъ, и= чи'стое 
ст~и'лище всjь'хъ вл\дки: того' бо родила` _е=си` пло'тiю по 
v=поста'си сте'кшася, всенепоро'чная.

И='нъ. I=рмо'съ:

О_у=слы'шахъ, гд\си, слу'хъ тво'й и= о_у=боя'хся, 
jа='кw неизрече'ннымъ совjь'томъ, бг~ъ сы'й присносу'щный, 
w\т дв~ы проше'лъ _е=си` вопло'щся. сла'ва снизхожде'нiю 
твоему`, хр\сте`, сла'ва си'лjь твое'й.

Земля` jа='кw добра`, процвjь'лъ _е=си` 
стори'чествующiй, _о='ч~е, кла'съ, и= серпо'мъ твои'хъ 
о_у=че'нiй пожа'лъ _е=си` _е=ретi'ческое sлочести'вое 
мнjь'нiе, собо'ра побо'рникъ jа=ви'вся, прп\дбне григо'рiе.

Нб\сный тя` су'дъ а=рхiере'а, бж~iй о_у=го'дниче, 
показу'етъ до'брjь путево'дствити па'ству, ю='же стяжа` 
кро'вiю хр\сто'съ, провjь'дый твоея` души`, _о='ч~е, 
свjь'тлость.

Хра'мъ бж~iй бы'лъ _е=си` w=чище'нъ страсте'й 
скве'рны, и= (с. 437) въ хра'мjь свяще'ннjьмъ предстоя`, 
дх~а прише'ствiе прiя'лъ _е=си` jа='вjь, ви'домъ ч\стыя 
голуби'цы, хр\сту' тя просла'вльшу.

Бг~оро'диченъ:

Ро'дъ человjь'ческiй спасе'ся, па'че о_у=ма` твои'мъ 
рождество'мъ: и= су'щiи во тмjь` тлjь'нiя, преч\стая 
вл\дчце, ви'дjьша свjь'тъ возсiя'вшiй и=зъ чре'ва твоегw`, 
вино'внагw на'шегw, _о=трокови'це, воззда'нiя.

Пjь'снь _е~. I=рмо'съ:

Свjь'тлый на'мъ возсiя'й свjь'тъ присносу'щный, 
о_у='тренюющымъ w= судьба'хъ за'повjьдей твои'хъ, вл\дко 
чл~вjьколю'бче, хр\сте` бж~е на'шъ.

Да свjьтлоно'симъ, правосла'внiи вси`, стека'ющеся 
и= сла'вяще бг~ома'терь, jа='кw гд\су дне'сь приво'дится, 
jа='кw же'ртва благопрiя'тна.

Да веселя'тся пра'_отцы дне'сь, вл\дчце, и= да 
ра'дуется ро'ждшая тя` со _о=тце'мъ твои'мъ, jа='кw пло'дъ 
и='хъ гд\су прино'сится.

Многоимени'тую и= сла'внjьйшую, непоро'чную ю='ницу, 
jа='кw пло'тiю ро'ждшую бж\ственнаго тельца`, вси` 
воспои'мъ, вjь'рнw пра'зднующе.

О_у=невjь'щенiя напису'ются бж\ств_енная зна'м_енiя, 
па'че о_у=ма` рж\ства` твоегw`, ч\стая дв~о, дне'сь дх~омъ 
ст~ы'мъ въ дому` бж~iи.

И='нъ. I=рмо'съ:

Ты`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя вjь'рою 
воспjьва'ющыя тя`.

Просвjьща'емь свjь'томъ трисо'лнечнагw бж\ства`, 
сjь'лъ _е=си` на пр\сто'лjь а=рхiере'йства, бг~ому'дре 
а=мфiло'хiе.

Всецjь'ла тебе` сама'го бг~у w=святи'лъ _е=си`, и= 
бы'лъ _е=си` бг~опроповjь'дникъ велегла'сенъ, _о='ч~е, 
всебл~же'нне а=мфiло'хiе.

Ра'достный на'мъ пра'здникъ и= всесвяще'нный наста`, 
бж\ственнагw и= му'драгw о_у=чи'теля, мi'ръ w=свяща'ющiй.

Бг~оро'диченъ:

_W всjь'хъ вjь'рныхъ благолjь'пное о_у=добре'нiе, 
преч\стая (с. 438) бг~омт~и! души` моея` скве'рну w=мы'й 
моли'твами твои'ми.

И='нъ. I=рмо'съ:

Мра'къ души` моея` разжени`, свjьтода'вче хр\сте` 
бж~е, началоро'дную тму` и=згна'въ бе'здны, и= да'руй ми` 
свjь'тъ повелjь'нiй твои'хъ, сло'ве, да о_у='тренюя сла'влю 
тя`.

Глаго'ломъ твои'мъ w=чища'еши смра^дныя не'мwщи 
прокаже'ннагw и=ногда`, прише'дшагw къ тебjь` вjь'рою: w\т 
бг~а бо прiя'лъ _е=си` благода'ть чуде'съ, му'дре, jа='коже 
_е=лiссе'й бж\ственный, бг~ому'дре григо'рiе.

W\тве'рзлъ _е=си` моли'твою твое'ю гугни'вагw 
о_у=ста` и= о_у='ши, григо'рiе, врачева'нiй, всеблаже'нне, 
дjь'йствомъ w=богати'лся _е=си`, и= и=зры'гнулъ _е=си` 
бг~осло'вiя глубину`, моря` безбо'жныхъ и=зсуша'ющу.

Земна'гw пристра'стiя w=чи'щся, _о='ч~е, jа='кw 
пе'тръ первоизбра'нный а=п\слwвъ, сjь'нiю твое'ю цjьл_е'нiя 
соверша'еши, содержи^мыя лю'тыми неду'гwвъ нападе'ньми 
бж\ственнw врачу'я.

Бг~оро'диченъ:

Нjь'дръ _о=ч~ескихъ не и=стощи'въ, во _е='же 
воплоща'тися, всенепоро'чная, въ твои'хъ нjь'дрjьхъ ви'дится 
держи'мь, jа='кw мл\днецъ: _е=го'же ми'лостива сотвори`, 
благоче'стнw тя` чту'щымъ, дв~о бг~оневjь'сто.

Пjь'снь s~. I=рмо'съ:

Пр\оро'ка i=w'ну подража'я, вопiю`: живо'тъ мо'й, 
бл~же, свободи` и=зъ тли`, и= спаси' мя, сп~се мi'ра, 
зову'ща: сла'ва тебjь`.

Пра'зднуимъ, вjь'рнiи, пра'здникъ духо'вный мт~ре 
бж~iя, воспjьва'юще благоче'стнw: _е='сть бо ст~jь'йша 
нб\сныхъ о_у=мw'въ.

Пjь'сньми духо'вными восхва'лимъ, вjь'рнiи, мт~рь 
свjь'та, jа='кw дне'сь на'мъ jа=ви'ся предходя'щи въ хра'мъ 
бж~iй.

Нескве'рная а='гница, и= ч\стая голуби'ца, 
приведе'ся w=бита'ти въ до'мъ бж~iй, jа='кw непоро'чная, 
пронарече'нная бы'ти мт~и бж~iя. (с. 439)

Въ хра'мъ зако'нный вхо'ды соверша'етъ хра'мъ бж~iй, 
нб\сная ски'нiя: и=зъ нея'же на'мъ су'щымъ во тмjь` свjь'тъ 
возсiя`.

И='нъ. I=рмо'съ:

Пожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

О_у=мертви'въ въ пло'ти долjьре'вностное 
мудрова'нiе, безстра'стiя бл~года'тiю w=дjь'ялся _е=си`, 
_о='ч~е священнотаи'нниче, и= всечи'стыми о_у=ч_е'нiи тр\оцу 
проповjь'далъ _е=си`.

Два'жды.

Стра'хомъ w=гради'вся бж\ственнымъ, бг~опрiя'тне, и= 
ду'шу w\т скве'рнъ чи'сту содjь'явъ, бг~осло'вiя jа=ви'лся 
_е=си` свяще'ннjьйшiй _о=рга'нъ, прп\дбне.

Бг~оро'диченъ:

Чи'стое тя` и= ст~о'е вjь'дяще селе'нiе цр~я` 
сла'вы, и= хра'мъ и= пр\сто'лъ превысоча'йшагw, мо'лимъ 
ду'шы на'шя спасти`, всепjь'тая.

И='нъ. I=рмо'съ:

Jа='коже пр\оро'ка и=зба'вилъ _е=си` и=зъ глубины` 
преиспо'днiя, хр\сте` бж~е, и= мене` w\т грjьхw'въ мои'хъ 
и=зба'ви, jа='кw человjьколю'бецъ, и= о_у=пра'ви живо'тъ 
мо'й, молю'ся.

О_у=крjьпля'ется _о=трокови'ца, тjь'ломъ 
разсла'бленная въ лjь'тjьхъ мно'жайшихъ, моли'твою твое'ю, 
прп\дбне, вjь'рнw прише'дши къ тебjь`, и= вино'внаго всjь'хъ 
велича'етъ хр\ста`.

Стопа'мъ послjь'дуя вл\дчнимъ, житiе'мъ 
непоро'чнымъ, сла'вне, непра'веднjь w=скорбля'емь и= 
w=клевета'емь, не и=зничто'женъ пребы'лъ _е=си`.

Sло'бою соживу'щiи, тя` неsло'биваго а='гнца, jа='кw 
свирjь'пiи sвjь'рiе восхи'тивше, въ темни'цу w=суди'ша, 
храни'ма, _о='ч~е, бж\ственною благода'тiю.

Бг~оро'диченъ:

О_у='мъ разумjь'ти недоумjь'етъ вели'кое твоегw` 
рождества` та'инство: бг~а бо родила` _е=си`, чл~вjь'ка 
бы'вша, приснодв~о, неwбмы'сленнаго. (с. 440)

Конда'къ ст~а'гw а=мфiло'хiа, гла'съ в~. Подо'бенъ: 
Вы'шнихъ и=щя`:

Бж\ственный гро'мъ, труба` дх~а, вjь'ры 
садодjь'лателю, и= сjь'чиво _е=ресе'й, i=ера'рше 
а=мфiло'хiе, тр\оцы о_у=го'дниче вели'кiй, со а='гг~лы 
предстоя` при'снw, моли` непреста'ннw w= всjь'хъ на'съ.

I='косъ:

W\т дх~а ст~а'гw прему'дрый i=ера'рхъ хр\сто'въ 
вдохну'вся, цр~ковь запеча'та: и=мjь'я бо си'лы дjь'йство, 
сла'вный таи'нникъ, и= о_у=чи'тель вjь'ры прiя'тенъ, 
о_у=слы'шавъ благочте'нiе бж\ственныхъ писа'нiй, 
воwбраже'нiе живоно'снагw и= честна'гw кр\ста` творе'нiемъ, 
_е=vно'мiа w\тгна`, и= вjь'ру о_у=ясни'въ проповjь'дая 
хр\ста`, мо'литъ непреста'ннw w= всjь'хъ на'съ.

Пjь'снь з~. I=рмо'съ:

Пе'щь, сп~се, w=роша'шеся, _о='троцы же, лику'юще, 
поя'ху: _о=тц_е'въ бж~е, бл~гослове'нъ _е=си`.

Ликовству'имъ празднолю'бцы дне'сь, воспои'мъ ч\стую 
вл\дчцу, i=wакi'ма и= а='нну досто'йнw чту'ще.

Пр\оро'чествуй дв~де, глаго'ля дх~омъ: приведу'тся 
дjь^вы въ слjь'дъ теб_е`, приведу'тся тебjь` во хра'мъ 
цр~и'цы мт~ри.

Ра'довахуся а='гг~лwвъ чи'ни, веселя'хуся 
пра'ведныхъ ду'си, jа='кw бж~iя мт~и во ст~а^я приво'дится.

Прiе'млющи пи'щу нб\сную, преспjьва'ше му'дростiю и= 
бл~года'тiю, бы'вши мт~и по пло'ти хр\ста` бг~а.

И='нъ. I=рмо'съ:

Въ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ w=паля'еми, 
взыва'ху: бл~гослове'нъ _е=си` въ хра'мjь сла'вы твоея`, 
гд\си.

Та'инственнjьйшымъ бг~овjьща'нi_емъ твои^мъ 
вне'млюще любо'вiю, а='рiева, _о='ч~е, разсjьче'нiя 
бж~ества` и=збjьга'емъ, тр\оцу несозда'нную и= 
_е=диносу'щную вjь'рою сла'вяще.

W=блича'ема о_у=че'нiемъ твои'мъ македо'нiа, 
_о='ч~е, зря'ще, (с. 441) дх~а бл~га'го, _о=ц~у' же и= сн~у 
спокланя'ема, и= собезнача'льна, вjь'рою сла'вимъ.

Сло'вомъ о_у=ясни'въ, _е='же па'че сло'ва, сло'ва 
воплоще'нiе, чествова'ти въ дву'хъ существа'хъ _е=ди'наго 
бг~а, бг~ому'дреннw научи'лъ _е=си`, и= раздjьле'нiя и= 
смjьше'нiя бjьжа'ти, бг~опрiя'тне.

Бг~оро'диченъ:

Вси`, о_у=се'рднw бц\ду восхва'лимъ, прiиди'те, 
вjь'рою спа'сшiися, и=зъ нея` ро'ждшагося вседержи'теля, 
бл~гослове'на ты` въ жена'хъ _е=си`, вопiю'ще, 
всенепоро'чная.

И='нъ. I=рмо'съ:

А='гг~ломъ _о='троки и=зъ _о=гня` спасы'й, и= 
гремя'щую пе'щь преложивы'й на ро'су, бл~гослове'нъ _е=си`, 
бж~е _о=т_е'цъ на'шихъ.

Чудодjь'йствуетъ зижди'тель, суди'му тебjь`, 
блаже'нне, блудни'ца бо жени'що стремле'нiемъ взята` 
де'мwнскимъ, всjь^мъ показа' тя чи'ста, григо'рiе.

Свjьтопода'тельнiи бж\ственнiи о_у=ч~ницы` сп~совы, 
тебjь` предста'вше, прп\дбне, привя'зана дре'ву 
разрjьша'ютъ, ра'достнw лобыза'юще.

Терпjь'нiю твоему`, _о='ч~е, вл\дка вне'мля, 
чудодjь'йствы бо'льшими тя` свяще'ннw о_у=краша'етъ, 
неду'гwвъ мра'къ w\тгоня'ща.

Бг~оро'диченъ:

Матеролjь'пнw всjь'хъ родила` _е=си` зижди'теля, и= 
рука'ми понесла` _е=си`, jа='кw херувi'мскiй пр\сто'лъ, 
содержа'щаго вся^, неискусобра'чная.

Пjь'снь и~. I=рмо'съ:

_Е=гw'же о_у=жаса'ются а='гг~ли и= вся^ вw'инства, 
jа='кw творца` и= гд\са, по'йте свяще'нницы, просла'вите 
_о='троцы, благослови'те лю'дiе, и= превозноси'те во вся^ 
вjь'ки.

Весели'тся дне'сь свjь'тлw i=wакi'мъ, и= а='нна 
непоро'чная гд\су бг~у прино'ситъ же'ртву, да'нную _е='й w\т 
w=бjьща'нiя ст~у'ю дще'рь.

Хва'лятся ст~i'и дв~дъ и= i=ессе'й, и= i=у'да 
чти'тся: и=зъ (с. 442) ко'рене бо и='хъ и=зрасте` пло'дъ, 
дв~а ч\стая, и=зъ нея'же роди'ся бг~ъ превjь'чный.

Марi'а преч\стая и= w=душевле'нная ски'нiя, 
приво'дится дне'сь въ до'мъ бж~iй, и= прiе'млетъ сiю` 
заха'рiа рука'ми, jа='кw w=свяще'нное сокро'вище гд\сне.

Jа='кw две'рь спаси'тельную, и= го'ру мы'сленную, 
jа='кw лjь'ствицу w=душевле'нную, почти'мъ, вjь'рнiи, 
вои'стинну, дв~у и= мт~рь бж~iю, благослове'нную рука'ми 
i=ере'_евъ.

И='нъ. I=рмо'съ:

Ру'цjь распросте'ръ данiи'лъ, львw'въ зiя^нiя въ 
ро'вjь затче`, _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: благослови'те, вся^ дjьла` гд\сня, 
гд\са.

О_у=краси'шася пjь'сненнw о_у=ста` твоя^ 
бг~ослw'вящая jа='снw, тр\оцу несозда'нну, безнача'льну, 
_е=диносу'щну, несли'тну треми` v=поста'сьми, _о='ч~е 
бг~ому'дре. _е='йже вопiе'мъ: бл~гослови'те, вся^ дjьла` 
гд\сня, гд\са.

Бога'тство тебjь` и= сла'ву честну'ю v=поста'сная 
му'дрость даде`, бг~осло'вившу ти`, прему'дре, благоче'стнw, 
и= _е=ресе'й низложи'вшу горды'ню, и= любо'вiю пою'щу: 
благослови'те, вся^ дjьла` гд\сня, гд\са.

И='же всjь^мъ подая'й жи'знь, jа='кw i=ера'рха 
вjь'рна, и= бг~оглаго'лива, въ цр~ковь тя` прп\дбне 
перворо'дныхъ вво'дитъ, свяще'нствующа та'инственнw, и= 
вjь'рнw пою'ща: бл~гослови'те, вся^ дjьла` гд\сня, гд\са.

Бг~оро'диченъ:

Се` ны'нjь w=скудjь` jа='вjь w\т i=у'дина колjь'на 
нача'льникъ и= во'ждь: ты' бо, всенепоро'чная, родила` 
_е=си`, самаго` w\тлежа'щаго жда'нiе jа=зы'кwвъ хр\ста`: 
_е=му'же пое'мъ: благослови'те, вся^ дjьла` гд\сня, гд\са.

И='нъ. I=рмо'съ:

Покрыва'яй вода'ми превы'спр_енняя своя^, полага'яй 
мо'рю предjь'лъ песо'къ, и= содержа'й вся^, тя` пое'тъ 
со'лнце, тя` сла'витъ (с. 443) луна`, тебjь` прино'ситъ 
пjь'снь вся` тва'рь, jа='кw содjь'телю всjь'хъ во вjь'ки.

W\трjьша'ется ра'ны де'мwнскiя стра'шныя моли'твою 
твое'ю, блаже'нне, jа='же лука'вствомъ пребеззако'нныхъ 
муже'й w=клевета'вшая тебе` пра'веднаго _о=трокови'ца: и= 
посредjь` собо'ра тя` прославля'етъ подвигополо'жникъ бг~ъ, 
во вся^ вjь'ки.

Те'мнагw w=мраче'нiя и=сполня'ются лука'вствомъ на 
тя` поучи'вшiися, _о='ч~е, и= сiя'етъ твое` свjьтоза'рное 
житiе`, предъ _о=ц~ы`, григо'рiе, въ и='хже прише'ствiи, 
о_у='глiе держа` руко'ю, чудодjь'йствовалъ _е=си`.

Jа='кw sвjьзда` свjьтлjь'йшая, jа=ви'лся _е=си` 
и='стиннw на высотjь`, _о='ч~е, церко'внjьй, w=заря'еши ны` 
добродjь'тельми всегда`, и= чуде'съ луча'ми, пою'щыя твою` 
свjьтоно'сную па'мять, ст~и'телю бг~ому'дре григо'рiе.

Бг~оро'диченъ:

Пресла'вное рж\ство` твое`, помышл_е'нiя на^ша 
о_у=жаса'етъ, _е=ди'на бл~гослове'нная: бг~ъ бо и=зъ теб_е` 
пло'ть прiя'тъ, _е='же бjь` пребы'въ, бц\де, невра'щенъ 
_е=стество'мъ: _е=го'же превозно'симъ во вjь'ки.

Пjь'снь f~. I=рмо'съ:

Свjьтоно'сный _о='блакъ, въ _о='ньже всjь'хъ вл\дка, 
jа='кw до'ждь съ нб~се` на руно` сни'де, и= воплоти'ся на'съ 
ра'ди, бы'въ чл~вjь'къ, безнача'льный: велича'емъ вси` 
jа='кw мт~рь бг~а на'шегw ч\стую.

И=зъ пра'ведныхъ произы'де, i=wакi'ма и= а='нны, 
w=бjьща'нiя пло'дъ, бг~о_отрокови'ца марi'а: и= jа='кw 
кади'ло прiя'тное, пло'тiю младе'нствующи, приво'дится во 
святи'лище ст~о'е, jа='кw ст~а'я во ст~ы'хъ w=бита'ти.

Младе'нствующую _е=стество'мъ, и= па'че _е=стества` 
jа='вльшуюся мт~рь бж~iю, восхва'лимъ пjь'сньми: въ хра'мъ 
бо зако'нный гд\су дне'сь приво'дится, въ воню` благово'нiя 
пра'ведныхъ, jа='кw пло'дъ духо'вный.

Со а='гг~ломъ, _е='же ра'дуйся, бц\дjь прили'чнjь 
возопiи'мъ, (с. 444) вjь'рнiи: ра'дуйся, вседо'брая, 
невjь'сто. ра'дуйся, _о='блаче свjь'тлый, и=зъ негw'же на'мъ 
возсiя` гд\сь, во тмjь` невjь'дjьнiя сjьдя'щымъ. ра'дуйся, 
всjь'хъ наде'ждо.

Ст~ы'хъ ст~а'я и= бг~ома'ти марi'е, моли'твами 
твои'ми, ч\стая, свободи' ны w\т сjь'тей вра'жiихъ, и= 
вся'кiя _е='реси, и= ско'рби, вjь'рнw покланя'ющыяся 
_о='бразу ст~а'гw твоегw` зра'ка.

И='нъ. I=рмо'съ:

Ка'мень нерукосjь'чный w\т несjько'мыя горы` теб_е`, 
дв~о, краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ веселя'щеся, тя`, бц\де, 
велича'емъ.

_Е=ди'но трiv"поста'сное _е=стество` всеблагоче'стнw 
бг~осло'вивъ, всесвяту'ю тр\оцу бг~онача'льную, 
непости'жную, ны'нjь w\т нея` почествова'лся _е=си`, 
священноявле'нне а=мфiло'хiе.

И=мjь'я къ бг~у дерзнове'нiе, jа='кw i=ера'рхъ, 
бг~оно'се, свяще'нную и= свjьтоно'сную соверша'ющихъ па'мять 
твою`, всебл~же'нне, всегда` помина'й, твоему` вл\дцjь 
предстоя`.

Дава'еши ми` _о=би'льную бл~года'ть, похвалы^ 
тебjь`, бг~ому'дре, спле'тшу о_у=се'рднымъ се'рдцемъ, 
грjьхw'въ разрjьше'нiе прося'щу, jа='кw ст~и'тель 
вjь'рнjьйшiй, прп\дбне _о='ч~е а=мфiло'хiе.

Бг~оро'диченъ:

А=да'мова о_у='бw вну'ка jа=ви'лася _е=си`, бж~iя же 
мт~и позна'лася _е=си`: ты' бо w\т вjь'ка jа=ви'лася _е=си` 
ст~jь'йши вся'кiя тва'ри, бл~гослове'нная преч\стая. тjь'мъ 
тя` вси` велича'емъ.

И='нъ. I=рмо'съ:

Бл~гослове'нъ гд\сь бг~ъ i=и~левъ, воздви'гнувый 
ро'гъ спасе'нiя на'мъ въ дому` дв~довjь _о='трока своегw`, 
въ ни'хже посjьти` на'съ восто'къ съ высоты`, и= напра'вилъ 
ны` _е='сть на пу'ть ми'ра.

Се`, свjь'тлое торжество`, се` па'мять свяще'нная, 
се` бл~года'ть всjь^мъ соше'дшымся вjь^рнымъ, _о=би'льнw 
врач_ева'нiя точа'щи, присту'пимъ: то'читъ бо на'мъ 
григо'рiева ра'ка просвjьще'нiе присноте'чное и= 
безсме'ртiе. (с. 445)

Jа='кw рjька` и=спо'лнился _е=си` во'дъ хр\сто'выхъ, 
jа='кw ма'слина _е=ле'й то'чиши жи'зни, jа='кw фi'нi_ксъ 
возвы'сился _е=си`, григо'рiе, jа='кw лоза`, гро'здiе на'мъ 
добродjь'телей твои'хъ но'сиши, w\т ни'хже напая'емся 
вiно'мъ нетлjь'нiя.

Да сра'дуется дне'сь на'мъ въ па'мяти твое'й 
свяще'нныхъ собо'ръ, и= прп\дбныхъ мно'жество, и= всjь'хъ 
а='гг~лъ чи'нове: съ ни'миже предстоя` творцу`, w=заря'емь, 
_о='ч~е, помяни` любо'вiю тя` пjьсносло'вящыя.

W=свяще'нъ бы'лъ _е=си`, _о='ч~е, сосу'дъ хр\сто'въ, 
цр~кве сто'лпъ, и= приста'нище вjь'рныхъ, и= ме'чь, 
пре'л_ести и=зсjька'ющiй, и=сто'чникъ и=сцjьле'нiй, и= 
глубина` бж\ственныхъ разумjь'нiй, и= свjьща` неугаса'ющая, 
и= па'стырь па'стырей.

Бг~оро'диченъ:

Свjь'тъ ро'ждшая безлjь'тный возсiя'вшiй и=зъ 
_о=ц~а`, просвjьти` мою`, _о=трокови'це, ду'шу и= о_у='мъ, 
дале'че w\т мен_е` w\тгоня'щи тму`, дв~о, страсте'й: да тя` 
о_у=блажа'ю приснобл~же'нную, вjь'рныхъ наде'жду.

Свjьти'ленъ ст~а'гw а=мфiло'хiа. Подо'бенъ: 
О_у=ченикw'мъ:

Бг~ъ положе'нiемъ бы'въ, въ безвеще'ственнjьмъ 
причаще'нiи бж~iя _е=стества`, всему'дре, w\т а='гг~лъ 
пома'зався ст~и'тель бж\ственному при'чту, хода'тайствуя 
созда'телю и= созда'нiю, бг~опрiя'тне а=мфiло'хiе _о='ч~е. 
тjь'мже твою` соверша'юще па'мять, тя` воспjьва'емъ, 
и=збавля'еми моли'твами твои'ми, w\т тли` и= напа'стей.

Сла'ва, ст~а'гw григо'рiа:

По'стнически житiе` твое` о_у=краси'въ, му'дре 
_о='ч~е, и= честны'я, григо'рiе, хр\сто'вы цр~кве i=ера'рхъ 
jа=ви'лся _е=си`, бл~же'нне: правосла'вныхъ просвjьща'я 
заря'ми о_у=че'нiй твои'хъ, и= неизглаго'ланными чудесы`. 
тjь'мже твое` пресвято'е о_у=спе'нiе соверша'ющымъ и=спроси` 
моли'твами твои'ми душе'вное спасе'нiе. (с. 446)

И= ны'нjь, пра'здника. Подо'бенъ: Ж_ены` 
о_у=слы'шите:

Ю='же дре'вле предвозвjьсти` пр\оро'ческое 
сосло'вiе, ста'мну и= же'злъ, и= скрижа'ль, и= несjько'мую 
го'ру, марi'ю бг~о_отрокови'цу, вjь'рнw да восхва'лимъ: 
дне'сь бо вво'дится во ст~а^я ст~ы'хъ воспита'тися гд\су.

На стiхо'внjь стiхи^ры, гла'съ в~. Подо'бенъ: До'ме 
_е=vфра'fовъ:

Взя'тся граде'жъ средостjь'нiя, бж\ственнымъ 
и='стиннw, * бц\ды вхожде'нiемъ, * и= дw'льняя съ вы'шними * 
ны'нjь совокупи'хомся.

Стi'хъ: Приведу'тся цр~ю` дjь^вы въ слjь'дъ _е=я`, 
и= и='скр_еннiя _е=я` приведу'тся тебjь`.

Воспjь'ша дjь'вственнiи ли'цы * бж\ственную пjь'снь, 
* провожда'юще въ до'мъ бж~iй, * свjьщенw'сныя, * _е=ди'ну 
всенепоро'чную.

Стi'хъ: Приведу'тся въ весе'лiи и= ра'дованiи, 
введу'тся въ хра'мъ царе'въ.

Вну'трь ст~и'лища, * ст~у'ю ст~ы'хъ, * бц\ду су'щую, 
* _w заха'рiе, прiе'мли, * во ст~а^я ст~ы'хъ.

Сла'ва, и= ны'нjь, гла'съ s~:

Дне'сь, собо'ри вjь'рныхъ, соше'дшеся, духо'внjь да 
торжеству'имъ, и= бг~о_отрокови'цу, дв~у и= бц\ду, въ хра'мъ 
гд\сень приводи'му, благоче'стнw восхва'лимъ, 
пред\ъизбра'нну w\т всjь'хъ родw'въ, во w=би'телище всjь'хъ 
цр~я` хр\ста` и= бг~а: дjь^вы, свjьщы` нося'ще, 
пред\ъиди'те, приснодв~ы, чту'ще честно'е происхожде'нiе: 
ма'т_ери, печа'ль всю` w\тложи'вше, ра'достнw 
спослjь'дствуйте мт~ри бг~а быва'ющей, и= ра'дости мi'ра 
хода'таицjь. вси` о_у='бw ра'достнw, _е='же ра'дуйся, со 
а='гг~ломъ возопiи'мъ w=бра'дованнjьй, при'снw моля'щейся w= 
душа'хъ на'шихъ.

На лiтургi'и: Блаж_е'нна пра'здника, пjь'снь д~-я и= 
_е~-я, и= s~. Прокi'менъ, гла'съ з~: Честна` предъ гд\семъ 
сме'рть прп\дбныхъ _е=гw`. (с. 447) Стi'хъ: Что` 
возда'мъ гд\севи w= всjь'хъ, jа=`же воздаде' ми; А=п\слъ 
къ _е=вре'_емъ, зача'ло тл~д. А=ллилу'iа, гла'съ в~: 
Свяще'нницы твои` w=блеку'тся въ пра'вду, и= прп\дбнiи 
твои` возра'дуются. Стi'хъ: Зако'нъ бг~а _е=гw` въ 
се'рдцjь _е=гw`: _Е=v\глiе матfе'а, зача'ло р~г. 
Прича'стенъ: Ра'дуйтеся, прв\днiи, w= гд\сjь: