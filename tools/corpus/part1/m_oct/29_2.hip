<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

Слу'жба прп\дбнагw а=вра'мiа, росто'вскагw 
чудотво'рца.

На ма'лjьй вече'рни стiхи^ры на д~, самогла'сны, 
гла'съ д~:

Вjь'рою и= любо'вiю, празднолю'бцы, соше'дшеся, 
_псалмы^ и= пjь'сньми восхва'лимъ дне'сь нб\снаго человjь'ка 
и= земна'го а='гг~ла, къ нему'же возопiи'мъ: _w всебл~же'нне 
и= прп\дбне, по'стникwвъ похвало`! w= на'съ моли'ся ко 
гд\су, а=вра'мiе, _о='ч~е на'шъ, поми'ловатися душа'мъ 
на'шымъ.

Честны'й и= свjьтоно'сный, прп\дбне, тво'й 
пра'здникъ, и=спо'лненъ ра'дости и= весе'лiя духо'внагw: 
тjь'мже соше'дшеся мона'хwвъ мно'ж_ества и= хр\стоимени'тiи 
лю'дiе, любо'вiю восхваля'юще, блажи'мъ бж\ств_енная 
дjья^нiя твоя^: jа='кw бо крi'нъ во о_у=до'лiи процвjь'лъ 
_е=си`, и= благово'ниши душ_е'вная на^ша чу^вства. 
а=вра'мiе, _о='ч~е на'шъ, моли` спасти'ся душа'мъ на'шымъ.

Jа='кw о_у=язви'лся _е=си` жела'нiемъ бж\ственнымъ, 
преподо'бне _о='ч~е на'шъ а=вра'мiе, взе'мъ бо кр\стъ тво'й, 
послjь'довалъ _е=си` вл\дцjь хр\сту`, тогда` вся^ плотска^я 
мудрова^нiя о_у=мертви'лъ _е=си` и= наслjь'довалъ _е=си` 
вои'стинну кро'ткихъ зе'млю, прича'стiемъ w=божа'емь, 
неизрече'ннагw _о='нагw весе'лiя наслажда'яся, помина'й 
на'съ, творя'щихъ всесвяту'ю и= пречестну'ю твою` па'мять.

Сла'ва, гла'съ и~.

Прп\дбне и= бг~обл~же'нне _о='ч~е на'шъ а=вра'мiе, 
вои'стинну сподо'бился _е=си` бж\ственныя жи'зни, посто'мъ 
бо и= бдjь'нiемъ и=знури'лъ _е=си` тjь'ло твое`, тjь'мже и= 
_о='бразъ бы'лъ _е=си` мона'хwвъ. а='ще бо и= тjьле'сный 
я=зы'къ о_у=молче`, но (с. 538) чудеса` свидjь'тельствуютъ. 
гра'дъ же росто'въ, проповjь'дуя, хва'лится: и=мjь'ю въ 
себjь`, глаго'ля, неистощи'мое сокро'вище: са'ми бо зря'ще 
честну'ю ра'ку моще'й твои'хъ, и= чудеса` быва'_ема, 
прославля'ютъ просла'вльшаго тя` гд\са, _е=му'же моли'ся 
дарова'ти вселе'ннjьй ми'ръ и= ве'лiю ми'лость.

И= ны'нjь, бг~оро'диченъ: На стiхо'внjь стiхи^ры, 
гла'съ в~.

Дх~а ст~а'гw теплото'ю, му'дре, жела'нiе се'рдца 
твоегw`, _е='же къ бг~у, согрjь'явъ, и= зи'му страсте'й 
о_у=мертви'въ, многоко'зненную же си'лу i='дwла веле'са 
низложи'лъ _е=си`, въ коне'цъ не'мощна сего` показа'въ. 
нб\сная же вw'инства о_у=диви'лъ _е=си` терпjь'нiемъ 
твои'мъ, jа='кw по'стникwвъ подража'тель и= преподо'бныхъ 
сожи'тель, моли` спасти'ся душа'мъ на'шымъ.

Стi'хъ: Честна` предъ гд\семъ сме'рть прп\дбныхъ 
_е=гw`.

Кр\стъ тво'й взе'мъ, прп\дбне а=вра'мiе, крjь'пкw 
послjь'довалъ _е=си` хр\сту`, на'съ ра'ди на кр\стjь` 
распе'ншемуся: и= тогw` ра'ди любве` вся^ w=ста'вилъ _е=си`, 
и= того` _е=ди'наго возлюби'лъ _е=си`: _е=му'же и= со 
а='гг~лы предстоя`, моли` о_у=ще'дрити мi'ръ и= спасти` 
ду'шы на'шя.

Стi'хъ: Блаже'нъ му'жъ, боя'йся гд\са, въ 
за'повjьдехъ _е=гw` восхо'щетъ sjьлw`.

Jа='кw прiе'мъ, _о='ч~е, нб\сное сjь'мя, пло'дъ 
стори'чествующь добродjь'тели прине'слъ _е=си`, а=вра'мiе, 
_о='ч~е на'шъ, пита'я благоче'стнw гла'домъ та'ющыя 
добродjь'тели, w\т_ону'дуже и=сцjьл_е'нiя вjь'рою 
приходя'щымъ подае'ши. тjь'мже, jа='кw и=мjь'я дерзнове'нiе 
ко хр\сту`, моли`, прп\дбне _о='ч~е на'шъ а=вра'мiе, 
спасти'ся вjь'рою и= любо'вiю честву'ющымъ па'мять твою`.

Сла'ва, гла'съ и~:

Прiиди'те мона'хwвъ мно'ж_ества дне'сь, _псалw'мская 
пjь^нiя и= цвjь'ты духw'вныя принесе'мъ, jа='кw вои'стинну 
мона'шескому о_у=добре'нiю и= прп\дбныхъ сожи'телю. _е=го'же 
(с. 539) хва'ляще, си'це рце'мъ: ра'дуйся, свjьти'льниче 
многосвjь'тлый, приведы'й ко хр\сту` мона'хwвъ мно'ж_ества. 
ра'дуйся, гра'да росто'ва похвала` и= о_у=твержде'нiе, и= 
всjь'хъ вjь'рныхъ благоути'шное приста'нище, и= w=чище'нiе 
боля'щихъ во грjьсjь'хъ, на бж\ств_енныя ты'я возвыша'я 
рач_е'нiя. тjь'мъ, въ пречестну'ю твою` па'мять, святу'ю и= 
а=гг~логовjь'йную, w=бстоя'ще, ра'ку любе'знw w=блобыза'емъ, 
прп\дбне _о='ч~е на'шъ а=вра'мiе, и= бж\ственнагw 
чл~вjьколю'бiя про'симъ получи'ти твои'ми моли'твами, мi'ру 
ми'ръ дарова'ти и= душа'мъ на'шымъ ве'лiю ми'лость.

И= ны'нjь, бг~оро'диченъ:

Тропа'рь, гла'съ а~:

Просвjьти'вся бж\ственною благода'тiю, невjь^рныя 
лю'ди наста'вилъ _е=си` къ свjь'ту бг~оразу'мiя: и= по 
сме'рти сiя'я свjь'тлостiю житiя` твоегw`, и=сточа'еши 
и=сцjьл_е'нiя притека'ющымъ съ вjь'рою къ ра'цjь моще'й 
твои'хъ, а=вра'мiе _о='ч~е на'шъ, хр\ста` бг~а моли`, 
дарова'ти на'мъ ве'лiю ми'лость.

Сла'ва, и= ны'нjь, бг~оро'диченъ воскр\снъ.



На вели'цjьй вече'рни. На Гд\си, воззва'хъ, 
стiхи^ры, на и~, гла'съ а~. Подо'бенъ: _W ди'внагw 
чудесе`:

_W пресла'внагw чудесе`! и=сто'чникъ благоче'стiя въ 
росто'вjь jа=вля'ется, и= лjь'ствица къ нб~си` а=вра'мiй 
быва'етъ на'мъ: весели'тся гра'дъ росто'въ, и=мjь'я въ 
себjь` мо'щи тогw`. ра'дуется правосла'вныхъ мно'жество, 
а=вра'мiа и=му'ще въ бjьда'хъ засту'пника, и= къ нему` 
вопiю'ще: прп\дбне, ра'дуйся, и= гд\су моли'ся, дарова'ти 
душа'мъ на'шымъ ми'ръ и= ве'лiю ми'лость.

_W ди'внагw чудесе`! вjь'твь благода'ти въ рwссi'и 
воспитова'ется, и= кv"парi'съ доброво'нный въ росто'вjь 
возраста'етъ, и= сто'лпъ непоколе'блемь правосла^внымъ 
о_у=твержда'ется, и= крjь'пкiй а=дама'нтъ душе'ю быва'етъ 
(с. 540) а=вра'мiй бг~облаже'нный: тjь'мъ бг~ому'дрыхъ 
собо'ри на высоту` дх~омъ вознеси'теся, прп\дбному вопiю'ще: 
_о='ч~е а=вра'мiе, ра'дуйся, и= гд\су помоли'ся, дарова'ти 
душа'мъ на'шымъ ми'ръ и= ве'лiю ми'лость.

Ди^вны твоя^ та^йны, хр\сте` бж~е, jа='кw дарова'лъ 
_е=си` на'мъ такова'го свjьти'льника а=вра'мiа предо'бляго, 
правосла'вному _о=те'честву на'шему на сопроти^вныя 
побо'рника, веле'са погуби'вшаго и= хра'мъ и='мени твоему` 
ст~о'му воздви'гшаго, въ не'мже и='мя твое` прославля'ется, 
и= вjь'рнiи о_у=крjьпля'емся, припа'дающе къ тебjь`, всjь'хъ 
вл\дцjь, прося'ще, чл~вjьколю'бче, дарова'ти душа'мъ на'шымъ 
ми'ръ и= ве'лiю ми'лость.

Сла'ва, гла'съ _е~:

Добродjь'тели подража'теля похва'лимъ дне'сь, 
а=вра'мiа, похвалу` рwссi'йскую, и= па'мять _е=гw` свjь'тлw 
торжеству'имъ, вjь'рныхъ собо'ри соше'дшеся въ це'рковь 
гд\сню, мо'щи тогw` w=блобыза'юще, и= къ нему` си'це 
вопiю'ще: прiиди` ны'нjь, прп\дбне, и= w= на'съ непреста'ннw 
моли'ся, пра'зднующихъ твое` торжество`, да твои'ми 
моли'твами да'руетъ на'мъ хр\сто'съ ве'лiю и= бога'тую 
ми'лость.

И= ны'нjь, бг~оро'диченъ: Въ чермнjь'мъ мо'ри:

Вхо'дъ, Прокi'менъ дне`. Чт_е'нiя г~.

Пи'саны сегw` мц\са въ а~ де'нь, прп\дбному са'ввjь 
ви'шерскому.

На лiтi'и стiхи^ры, гла'съ s~:

Прiиди'те празднолю'бцы и= пw'стникъ сосло'вiе, 
вjь'рою соше'дшеся, jа='кw и='стиннаго по'стника почти'мъ 
а=вра'мiа дне'сь, ше'ствовавшаго по стопа'мъ вл\дки своегw`, 
о_у='зкiй пу'ть, и= безстра'стную жи'знь, и= вjь'рою 
возопiи'мъ: _w всеблаже'нне сожи'телю прп\дбныхъ и= 
по'стникwвъ похвало`! w= на'съ моли'ся ко гд\су, 
поми'ловатися душа'мъ на'шымъ.

Прп\дбне _о='ч~е бг~оно'се а=вра'мiе, w\т ма'тернихъ 
пеле'нъ бг~у возложе'нъ _е=си`, и= любве` ра'ди тогw` вся^ 
w=ста'вилъ _е=си`, (с. 541) и= i='дwла веле'са сокруши'въ, 
кова^рства _е=гw` вся^ сте'рлъ _е=си`, и= _о=би'тель 
соста'вивъ, мно'жество мона'хwвъ собра'лъ _е=си`, сла'вити 
многопjь'тую тр\оцу, ю='же моли`, бл~же'нне, спасти'ся 
душа'мъ на'шымъ.

И='же на земли` а='гг~ла и= на нб~сjь'хъ человjь'ка 
бж~iя, мi'ра благо'е о_у=краше'нiе, пи'щу благи'хъ 
добродjь'телей, по'стникwвъ похвалу` а=вра'мiа почти'мъ: 
насажде'нъ бо въ дому` бж~iи, процвjьте` пра'веднw, jа='кw 
ке'дръ въ пусты'ни, въ преподо'бствjь и= пра'вдjь.

Сла'ва, гла'съ и~:

Мона'хwвъ мно'жества наста'вника тя` почита'емъ, 
_о='ч~е на'шъ а=вра'мiе: твое'ю бо стезе'ю вои'стинну пра'вw 
ходи'ти позна'хомъ. блаже'нъ _е=си` хр\сту` рабо'тавъ, и= 
вра'жiю w=бличи'лъ _е=си` си'лу, а='гг~лwвъ собесjь'дниче, 
прп\дбныхъ соприча'стниче и= пра'ведныхъ: съ ни'миже моли'ся 
гд\севи, поми'ловатися душа'мъ на'шымъ.

И= ны'нjь, бг~оро'диченъ: Безневjь'стная дв~о:

На стiхо'внjь стiхи^ры, гла'съ а~. Подо'бенъ: 
Нб\сныхъ чинw'въ:

Нб\сныхъ чинw'въ ревни'тель, тjь'хъ житiе` пожи'въ, 
* въ ме'ртвеннjьмъ тjьлеси`, jа='кw а='гг~лъ, показа'лся 
_е=си`. * сегw` ра'ди w\т хр\ста` бг~а да'ръ чуде'съ 
прiе'мъ, * и= на'мъ w=би'льнw и=сцjьл_е'нiя подава'еши, * и= 
w\т вся'кихъ скорбе'й спаса'еши къ тебjь` притека'ющыя, 
jа='кw на тя` о_у=пова'нiе возлага'емъ, * и= твои'ми 
моли'твами w\т бjь'дъ и=збавля'емся, _о='ч~е а=вра'мiе.

Стi'хъ: Блаже'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`:

Нб\сныхъ чинw'въ ра'дованiе, * твое` житiе`, свя'те 
а=вра'мiе, * и= на земли` человjь'кwмъ ско'рый въ бjьда'хъ 
засту'пниче, * моли'ся w= на'съ, къ тебjь` притека'ющихъ и= 
твое` преставле'нiе пра'зднующихъ, * jа='кw на тя` 
о_у=пова'нiе (с. 542) возлага'емъ, * и= твои'ми моли'твами 
w\т бjь'дъ спаса'емся.

Стi'хъ: Пра'ведникъ jа='кw фi'нi_ксъ процвjьте'тъ, 
jа='кw ке'дръ, и='же въ лiва'нjь, о_у=мно'жится.

Нб\сный человjь'къ jа=ви'ся на'мъ, и= земны'й 
а='гг~лъ * провjь'дуется дне'сь а=вра'мiй w=свяще'нный, * 
_е=гw'же житiю` о_у=диви'шася а='гг~ли, и= вострепета'ша 
ду'си лука'вiи, * то'й на'ми пра'зднуется дне'сь. * и= тогw` 
торжество` ликовству'юще, вопiе'мъ: * моли`, прп\дбне, 
хр\ста` бг~а, да твои'ми моли'твами w\т вра^гъ свободи'мся.

Сла'ва, гла'съ s~:

Дне'сь вjь'рныхъ собо'ри соше'дшеся, восхва'лимъ 
_о=тца` на'шего, духо'внw веселя'щеся и= па'мять _е=гw` 
свjь'тлw пра'зднующе, jа='кw вра^жiя полки` прогна'вшаго и= 
де'мwна посрами'вшаго, и= sла'го i='дwла веле'са 
и=скорени'вшаго, и= гра'дъ росто'въ купjь'лiю ст~а'гw дх~а 
w=бно'вльшаго, и= ны'нjь сiя'юща чудесы`, а=вра'мiа 
предо'бляго: jа='кw да тогw` моли'твами да'руетъ на'мъ 
хр\сто'съ ве'лiю и= бога'тую ми'лость.

И= ны'нjь, бг~оро'диченъ: Тропа'рь, гла'съ а~: 
Просвjьти'вся бж\ственною благода'тiю: Пи'санъ на 
ма'лjьй вече'рни.



На о_у='трени тропа'рь ст~а'гw, два'жды. Сла'ва, и= 
ны'нjь, бг~оро'диченъ:

По а~-мъ стiхосло'вiи сjьда'ленъ, гла'съ д~:

Крjь'пкiй душе'ю а=дама'нтъ jа=ви'лся _е=си`, 
прп\дбне, непоколе'блемо w=снова'нiе въ вjь'рjь и=мjь'яй, 
_о='ч~е а=вра'мiе. сегw` ра'ди гну'снаго i='дwла разори'лъ 
_е=си` и= въ не'мъ де'мwнскiя полки` побjьди'лъ _е=си`, 
jа='кw до'бръ во'инъ хр\сто'въ. _е=му'же моли'ся, да 
спасе'тъ теб_е` ра'ди ду'шы на'шя.

Два'жды.

Сла'ва, и= ны'нjь, бг~оро'диченъ:

Ра'дуйся, вл\дчце, нб\сная цр~и'це, бг~а пло'тiю 
на'мъ (с. 543) ро'ждшая, _е=ди'наго а='гнца, за на'съ во'лею 
поже'ршагося. того` моли`, всеблаже'нная, да твои'ми 
моли'твами спасе'тъ ду'шы на'шя.

По в~-мъ стiхосло'вiи сjьда'ленъ, гла'съ в~:

Моли'твъ твои'хъ тре'буемъ, грjь'шнiи, и= ты'я на'мъ 
пода'ждь, _о='ч~е а=вра'мiе, jа='кw да, наставля'еми и='ми, 
пре'йдемъ къ небу'рному приста'нищу и= вjьнцы` неб_е'сныя 
о_у=лучи'мъ, и= тебjь` воспjьва'емъ: ра'дуйся, _о='ч~е 
_о=ц~_е'въ, похвала` на'ша и= о_у=твержде'нiе.

Два'жды.

Сла'ва, и= ны'нjь, бг~оро'диченъ:

Моли^твы твои'хъ ра^бъ прiими`, бц\де, засту'пнице 
на'ша и= прибjь'жище: къ кому' бо прибjь'гнемъ ра'звjь 
теб_е`, вл\дчце; ты` покро'въ на'шъ и= заступле'нiе. и= 
ны'нjь не w=ста'ви на'съ до конца` поги'бнути, да твои'ми 
моли'твами w\т бjь'дъ сохраня'емся: на тя' бо о_у=пова'нiе, 
съ бг~омъ, бц\де, возложи'хомъ.

По полv"еле'и сjьда'ленъ, гла'съ _е~:

А=п\слwвъ ревни'тель бы'въ, прп\дбне, сегw` ра'ди и= 
бг~осло'ву бесjь'довати сподо'бился _е=си`, и= сегw` же'злъ 
прiи'мъ, веле'са разруши'лъ _е=си`, и= тогw` кw'зни до 
конца` и=скорени'лъ _е=си`, и= невjь^рныя ко хр\сто'вjь 
вjь'рjь приве'лъ _е=си`. ны'нjь же хр\ста` бг~а моли` w= 
чту'щихъ па'мять твою`, дарова'ти на'мъ ми'ръ и= ве'лiю 
ми'лость.

Два'жды.

Сла'ва, и= ны'нjь, бг~оро'диченъ:

Храни'телище нело'жное содjь'теля на'шегw, вл\дчце 
бц\де, сохрани` гра'дъ и= лю'ди, и='мя твое` ст~о'е 
сла'вящыя, и= покры'й покро'вомъ ми'лости твоея`: тя' бо 
те'плу предста'тельницу и='мамы ко и=зъ теб_е` ро'ждшемуся 
хр\сту`, бг~у на'шему, да твои'ми моли'твами спасе'тъ ду'шы 
на'шя.

Степ_е'нна а~-й а=нтiфw'нъ д~-гw гла'са. Прокi'менъ: 
Честна` предъ гд\семъ сме'рть прп\дбныхъ _е=гw`. Стi'хъ: 
Что` возда'мъ гд\севи w= (с. 544) всjь'хъ, jа=`же воздаде' 
ми; Вся'кое дыха'нiе: _Е=v\глiе матfе'а, зача'ло 
м~г.

По н~-мъ _псалмjь` стiхи'ра, гла'съ д~:

Прiиди'те мона'хwвъ мно'ж_ества, прiиди'те 
пусты'нное воспита'нiе, прiиди'те, и= ли'къ соста'вимъ, 
дне'сь бо трапе'за поставля'ется, и= па'че бл~гово'нныхъ 
а=рwма^тъ w=благоуха'етъ на'съ па'мять преблаже'ннагw 
а=вра'мiа, прiиди'те, стеце'мся къ ра'цjь _е=гw`, и= 
любе'знw цjьлу'емъ пречестно'е _о='но тjь'ло, нетлjь'нно во 
гро'бjь лежа'що, и= на'мъ _о=би'льнw и=сто'чникъ чуде'съ 
и=сточа'ющо, и= къ нему` возопiе'мъ: _о='ч~е а=вра'мiе, 
твои'ми моли'твами проси` на'мъ о_у= хр\ста` ми'ра и= ве'лiя 
ми'лости.

Канw'нъ бц\ды на s~: и= прп\дбнагw на и~:

Гла'съ а~. Пjь'снь а~. I=рмо'съ:

Го'рькiя рабо'ты и=зба'влься i=и~ль, непроходи'мое 
про'йде, jа='кw су'шу, врага` зря` потопля'ема, пjь'снь, 
jа='кw бл~годjь'телю, пое'тъ бг~у, чудодjь'ющему мы'шцею 
высо'кою, jа='кw просла'вися.

Лю'тыми страстьми` побjьжда'емь _е='смь, 
_о=кая'нный, и= сегw` ра'ди молю' тя, хр\сте` бж~е, w\т 
си'хъ и=зба'вити мя`, jа='кw да по достоя'нiю возмогу` 
воспjь'ти твоего` о_у=го'дника, а=вра'мiа прп\дбнаго.

Лю'тыхъ смуще'нiй свободи' мя, _о='ч~е, да, 
наставля'емь твои'ми моли'твами, свjь'тлw воспою` твое` 
торжество`, бг~оно'се а=вра'мiе.

Лю'таго i='дwла и=скорени'лъ _е=си`, _о='ч~е 
пребл~же'нне, и= ко хр\сту` приве'лъ _е=си` невjь'рныхъ 
собw'рища, и= ты'я, jа='кw ке'дръ, и='же въ лiва'нjь, 
о_у=мно'жилъ _е=си` твои'ми моли'твами, во сто` 
плодонося'щыя и= врага` попира'ющыя.

Бг~оро'диченъ:

Лю'тыхъ напа'стей и= мно'гихъ прегрjьше'нiй свободи' 
мя, вл\дчце, и= проще'нiе пода'ждь ми`, jа='кw дерзну'хъ 
написа'ти мое'ю скве'рною десни'цею ст~о'е твое` и='мя. (с. 
545)

Катава'сiа: W\тве'рзу о_у=ста` моя^:

Пjь'снь г~. I=рмо'съ:

Да о_у=тверди'тся се'рдце мое` въ во'ли твое'й, 
хр\сте` бж~е, и='же надъ вода'ми не'бо о_у=твержде'й 
второ'е, и= w=снова'вый на вода'хъ зе'млю, всеси'льне.

Да о_у=тверди'тся се'рдце мое` моли'твами твои'ми, 
ст~е, и= научи' мя недосто'йнаго, похвали'ти по досто'инству 
пресла'вную па'мять твою`, бг~оно'се _о='ч~е на'шъ 
а=вра'мiе.

Да о_у=тверди'ши ны`, бг~ому'дре, на безплw'тныя 
враги`, _е='же прогони'ти ты'я, твою' же па'мять велича'ти 
и= хр\ста` прославля'ти тебе` просла'вльшаго, _о='ч~е 
а=вра'мiе.

Да о_у=тверди'мся на ка'мени непоколеби'мjьмъ 
твои'хъ мл~твъ, да не поколе'блютъ на'съ прило'зи 
льсти'вагw, и= о_у='мъ на'шъ просвjьти` свjь'томъ 
за'повjьдей хр\сто'выхъ, jа='кw да вjь'рою воспjьва'емъ тя`, 
преблаже'нне а=вра'мiе.

Бг~оро'диченъ:

Да о_у=твержде'нъ бу'ду ми'лостiю твое'ю, вл\дчце, 
и= покрове'нъ кро'вомъ кри'лъ твои'хъ, бц\де, и= и=збjь'гну 
сjьте'й лука'вагw, воспjьва'я пресла'вное твое` торжество`.

По г~-й пjь'сни сjьда'ленъ, гла'съ _е~.

А=п\слwвъ ревни'тель, бы'въ, прп\дбне, сегw` ра'ди 
и= бг~осло'ву бесjь'довати сподо'бился _е=си`, и= сегw` 
же'злъ прiи'мъ, веле'са разруши'лъ _е=си`, и= тогw` кw'зни 
до конца` и=скорени'лъ _е=си`, и= невjь^рныя ко хр\сто'вjь 
вjь'рjь приве'лъ _е=си`. ны'нjь же хр\ста` бг~а моли` w= 
чту'щихъ па'мять твою`, дарова'ти на'мъ ми'ръ и= ве'лiю 
ми'лость.

Два'жды.

Сла'ва, и= ны'нjь, бг~оро'диченъ:

Побjь'ду и=му'ще крjь'пкiя си'лы на тя` любо'вiю 
вjь'рнw надjь'ющiися, ч\стая цр~и'це дв~о бц\де, враги` 
покаря'юще, побо'рницу и=му'щи тя`, весели'мся. (с. 546)

Пjь'снь д~. I=рмо'съ:

Разумjь'хъ, всеси'льне, твое` смотре'нiе, и= со 
стра'хомъ просла'вихъ тя`, сп~се.

Разумjь'хъ, прп\дбне, мое` недосто'инство, и= со 
стра'хомъ косну'хся къ твоему` хвале'нiю: но ты`, свя'те, 
прiими`, jа='кw о_у=бо'гiя двjь` ца^тjь, съ вjь'рою тебjь` 
приноси'мое хвале'нiе, всехва'льне _о='ч~е а=вра'мiе.

Разумjь'лъ _е=си`, _о='ч~е пребл~же'нне, кова^рствiя 
лука'вагw веле'са, и= сего` до конца` низложи'лъ _е=си`: 
на'съ на моли'тву воздви'гни дне'сь, да вjь'рнw 
ликовству'емъ, пребл~же'нне, въ па'мяти твое'й, _о='ч~е 
а=вра'мiе.

Разумjь'лъ _е=си`, свя'те, де'мwна во 
о_у=мыва'льницу твою` вше'дша и= па'кость тебjь` сотвори'ти 
хотя'ща, сосу'дъ кр\сто'мъ покры'въ, того` w=пали'лъ _е=си`: 
ны'нjь же на'съ спаси` w\т _е=гw` ловле'нiя твои'ми 
моли'твами, _о='ч~е а=вра'мiе.

Бг~оро'диченъ:

Разумjь'ла _е=си`, вл\дчце, воплоти'вшагося и=зъ 
теб_е` хр\ста` бг~а на'шего, того` моли`, бг~облаже'нная, да 
твои'ми моли'твами сохрани'тъ на'съ w\т вся'кагw навjь'та 
льсти'вагw.

Пjь'снь _е~. I=рмо'съ:

W\т но'щи о_у='тренююще, воспjьва'емъ тя`, хр\сте` 
бж~е, w=бнища'вшаго на'съ ра'ди, и= кр\стъ и= сме'рть 
пло'тiю претерпjь'вшаго.

И=зъ но'щи тмы` глубо'кiя возве'лъ _е=си` лю'ди 
твоя^, и= покая'нiя свjь'томъ просвjьти'въ, ко хр\сту` 
приве'лъ _е=си`, бг~оно'се а=вра'мiе: и= на'съ просвjьти`, 
блаже'нне, сiя'нiемъ твоея` бл~года'ти, jа='кw да при'снw 
тя` о_у=блажа'емъ.

И=зъ но'щи i=дwлонеи'стовства и=звле'клъ _е=си`, 
_о='ч~е, мно'жество люде'й, и= си'хъ погруже'нiемъ 
благода'ти w=зари'лъ _е=си` духо'вныя: и= ны'нjь на'съ 
w=зари` свjь'томъ невеще'ственнымъ, и= моли'твами твои'ми 
просвjьти`, jа='кw да по до'лгу велича'емъ тя`. (с. 547)

И=зъ но'щи страсте'й мои'хъ возведи' мя, свя'те, и= 
да'руй ми` свjь'тъ мы'сленный, да возмогу` недосто'йный, w\т 
гру'багw о_у=ма` моегw` худо'е сiе` плете'нiе принести` къ 
похвале'нiю чуде'съ, пресла'внагw твоегw` торжества`, 
бг~оно'се а=вра'мiе.

Бг~оро'диченъ:

И=зъ но'щи а='да преиспо'днягw и=зведе' ны сн~ъ 
тво'й, преч\стая, и= рая` жи'тели па'ки содjь'лавъ: сегw` 
ра'ди, покланя'ющеся _е=му`, тебе`, дв~о, о_у=блажа'емъ.

Пjь'снь s~. I=рмо'съ:

W\тве'рглъ мя` _е=си` во глубины^ се'рдца морска'гw, 
и= спа'слъ _е=си` мя`, сп~се, w\т рабо'ты сме'ртныя, и= 
разрjьши'лъ _е=си` о_у='зы беззако'нiй мои'хъ.

W\тверго'шася неразу'мнiи твоегw` о_у=че'нiя, 
бл~же'нне, и= къ веле'су, глу'ху i='дwлу, ниже` глаго'лющу, 
ниже` w=сяза'ющу притека'ху. и= _е=гда` сего` пробо'лъ 
_е=си` тро'стiю бг~осло'вовою, тогда` и= си'хъ къ ра'зуму 
благоче'стiя наста'вилъ _е=си`, _о='ч~е а=вра'мiе.

W\тве'рженъ _е='смь въ ро'въ неча'янiя 
многостра'стный, но ты` возведи' мя, свя'те, на стезю` 
покая'нiя, jа='кw да w\тве'ргу вся^ моя^ sла^я дjья^нiя, и= 
w=блеку'ся свjь'томъ моли'твъ твои'хъ, _о='ч~е а=вра'мiе 
бл~же'нне.

W\тве'рженъ бы'въ _о=кая'нный де'мwнъ, восхотjь` 
спо'ну тебjь` сотвори'ти, преwбразу'ется въ во'ина лука'вый: 
и= предстае'тъ тогда` владу'щему благовjь'рному кня'зю 
влади'мiру, и= того` на тя` воwружа'етъ: ты' же, сего` 
прогна'въ, вя'щше прославля'ешися, и= кня'зя въ вjь'рjь 
о_у=твержда'еши.

Бг~оро'диченъ:

W\тве'рзи мнjь`, вл\дчце, дв_е'ри ми'лости твоея`, 
jа='коже сн~ъ тво'й w\тве'рзе разбо'йнику и= блудни'цjь и= 
блу'дному дв_е'ри милосе'рдiя: jа='кw да и= а='зъ твои'ми 
моли'твами о_у=лучу` жи'знь вjь'чную, воспjьва'я твою` 
бл~гость. (с. 548)

Конда'къ, гла'съ в~:

И='го хр\сто'во прiе'мъ, а=вра'мiе, и= тогw` кр\стъ 
на ра'мо взе'мъ, послjь'довалъ _е=си` _е=му`: насажде'нъ 
бы'въ въ дому` гд\сни, и= процвjь'лъ _е=си`, jа='кw 
фi'нi_ксъ, и= jа='кw ке'дръ, и='же въ лiва'нjь, о_у=мно'жилъ 
_е=си` ча^да твоя^, му'жъ жела'нiй духо'вныхъ: w\т 
возлю'бленнагw же а=п\сла i=wа'нна бг~осло'ва бл~года'ть 
воспрiи'мъ, жезло'мъ сокруши'лъ _е=си` i='дwла, и= 
разсы'палъ _е=си` _е=го`, jа='кw пра'хъ, и= чудотво'рецъ 
о_у='бw ве'лiй jа=ви'лся _е=си`, прп\дбне: тjь'мже хр\ста` 
бг~а моли` непреста'ннw w= всjь'хъ на'съ.

I='косъ:

А=вра'мiе бг~ому'дре, житiе` непоро'чно стяжа'лъ 
_е=си`. и= кi'й я=зы'къ человjь'чь довлjь'етъ когда` къ 
похвалjь` повjь'дати jа=`же w= тебjь`; _о=ба'че воспое'мъ 
бж~iю му'дрость и= твоя^, прп\дбне, стра^сти и= по'двиги, 
jа=`же на земли`, jа='кw свjьти'льника тя`, jа='вльшася 
всjь^мъ человjь'кwмъ, и= мно'гимъ терпjь'нiемъ въ ли'цjь 
а='гг~льстjьмъ возсiя'вша. тjь'мъ въ пjь'снехъ вопiе'мъ ти` 
си'це: ра'дуйся, а=вра'мiе прп\дбне и= бг~оно'се, нб\сный 
человjь'че и= земны'й а='гг~ле. ра'дуйся, дх~а ст~а'гw 
_о=би'телище. ра'дуйся, jа='кw и=зъ мла'да послjь'довалъ 
_е=си` ст~jь'й тр\оцjь. ра'дуйся, цjьлому'дрiя сто'лпе, 
низложи'вый де'мwна многокова'рственнаго. ра'дуйся, jа='кw 
w\т млады'хъ ногте'й послjь'довалъ _е=си` хр\сту`. ра'дуйся, 
свjьти'льниче многосвjь'тлый, приведы'й ко хр\сту` мона'хwвъ 
мно'ж_ества. ра'дуйся, разори'вый i='дwла и= воздви'гнувый 
хр\сто'ву це'рковь. ра'дуйся, и='же i=дwлопокло'нники 
сотвори'лъ _е=си` прест~jь'й тр\оцjь покло'нники. ра'дуйся, 
jа='кw моли'твами твои'ми де'мwни побjьжда'ются. ра'дуйся 
гра'ду росто'ву похвала`, jа='кw пе'рвую _о='бщую _о=би'тель 
воздви'глъ _е=си`, и= въ не'й мнw'гiя мона'хи, jа='кw 
вiногра'дъ хр\сто'въ, насади'лъ _е=си`, и= тр\оцу сла'вити 
научи'лъ _е=си`. ра'дуйся, правосла'вному _о=те'честву 
на'шему похвала` и= (с. 549) о_у=твержде'нiе, _е=го'же 
соблюди` моли'твами твои'ми w\т вра^гъ ненавjь'тно, да 
зове'мъ ти`: ра'дуйся, _о='ч~е а=вра'мiе бл~же'нне, и= 
хр\ста` бг~а моли` непреста'ннw w= всjь'хъ на'съ.

Пjь'снь з~. I=рмо'съ:

Jа=вле'йся въ купинjь` законополо'жнику _о=гне'мъ, 
и= рж\ство` дв~ы проwбраже'й въ не'й, бл~гослове'нъ _е=си` 
гд\си, бж~е _о=ц~ъ на'шихъ.

Jа=ви'лся _е=си` въ рwссi'и свjьти'льникъ 
пресвjь'тлый, _о='ч~е а=вра'мiе, трисо'лнечными 
свjьтосiя^нiи къ бг~озна'нiю на'съ приводя` и= пjь'ти 
науча'я: бл~гослове'нъ бг~ъ _о=т_е'цъ на'шихъ.

Jа=ви'лся _е=си` рjька` медото'чныхъ о_у=че'нiй, 
бг~оно'се, вjь^рныя напая'я, грjьхи' же потопля'я, и= къ 
позна'нiю благоче'стiя всjь'хъ возводя`, и= науча'я пjь'ти: 
бл~гослове'нъ бг~ъ _о=т_е'цъ на'шихъ.

Jа='влься тебjь` о_у=чени'къ хр\сто'въ 
бг~ослове'снjьйшiй, и= дjь'вственникъ возлю'бленный, тро'сть 
тебjь`, блаже'нне, дарова`, _е='юже дiа'вола пробо'лъ 
_е=си`, и= ктому` неви'дима сего` сотвори'лъ _е=си`, и= 
человjь'ки научи'лъ _е=си` вопи'ти. бл~гослове'нъ бг~ъ 
_о=т_е'цъ на'шихъ.

Бг~оро'диченъ:

Jа=вле'йся, jа='кw чл~вjь'къ, сн~ъ, тво'й, 
бг~оневjь'сто, на'съ w=божи` и= къ ра'зуму ми'лости 
возведе`, и= во свjь'тjь непристу'пнjьмъ ликова'ти 
о_у=стро'и воспjьва'ющыя и= глаго'лющыя: бл~гослове'нъ бг~ъ 
_о=т_е'цъ на'шихъ.

Пjь'снь и~. I=рмо'съ:

Пjь'снь тебjь` прино'симъ безпло'тныхъ, jа='коже 
_о='троцы въ пещи`, и=, пою'ще, глаго'лемъ: бл~гослови'те 
вся^ дjьла` гд\сня гд\са.

Пjь'снь тебjь` приношу`, _о='ч~е бг~оно'се 
а=вра'мiе, _е='юже проповjь'даю твоя^ по'двиги и= чудеса`, 
и= прославля'ю твое` вели'чество, вопiя`: благослови'те, 
вся^ дjьла` гд\сня, гд\са.

Пjь'снь прино'сиши хр\сту`, лику'я со а='гг~лы, 
_о='ч~е а=вра'мiе: тjь'хъ бо житiю` поревнова'лъ _е=си`, и= 
на'съ въ (с. 550) па'мять твою` ликова'ти о_у=стро'илъ 
_е=си`, пою'щихъ: благослови'те, вся^ дjьла` гд\сня, гд\са.

Пjь'снь пое'ши херувi'мскую, и=`мже и= подо'бникъ 
бы'лъ _е=си`, кри'ла _о='гн_енная воспрiе'мъ, и='миже 
го'рнягw i=ер\сли'ма дости'гъ, w= на'съ моли'ся, _о='ч~е 
а=вра'мiе, пою'щихъ вjь'рнw: благослови'те, вся^ дjьла` 
гд\сня, гд\са.

Бг~оро'диченъ:

Пjь'снь прiими`, вл\дчце, w\т несоверше'ннагw 
о_у=ма` на'шегw, и= моли'ся сн~у твоему` и= бг~у на'шему, 
пода'ти на'мъ w=ставле'нiе грjьхw'въ, jа='кw да воспjьва'емъ 
тя` во вся^ вjь'ки.

Пjь'снь f~. I=рмо'съ:

Живопрiе'мный и=сто'чникъ приснотеку'щiи, 
свjьтоно'сный свjьти'льникъ бл~года'ти, хра'мъ 
w=душевле'нный, сjь'нь преч\стую, нб~се` и= земли` 
простра'ннjьйшую, бц\ду, вjь'рнiи велича'емъ.

Живоно'сный и=сто'чникъ бл~года'тныхъ во'дъ 
jа=ви'лся _е=си`, а=вра'мiе бг~облаже'нне: пода'ждь ми` 
и=сто'чникъ сле'зъ, да w=мы'ю душ_е'вныя моя^ стра^сти, и= 
о_у=бjьлю` свjь'томъ покая'нiя w=чернjь'вшую ду'шу мою`.

Живоно'сный кр\стъ на ра'мо взе'мъ, прп\дбне, 
распе'ншемуся на не'мъ хр\сту` послjь'довалъ _е=си`, _о='ч~е 
а=вра'мiе, и= вра^жiя полки` прогна'лъ _е=си`, и= на'мъ 
проси` ми'лости, торжеству'ющымъ твое` пра'зднество, 
бг~оно'се.

Живоно'снымъ кр\сто'мъ врага` w=пали'лъ _е=си`, и= 
сего` въ сосу'дjь запеча'тавъ, о_у=ченикw'мъ рабо'тати 
w\тше'лъ _е=си`, показу'я смире'нiя _о='бразъ, и= си'хъ 
науча'я любому'дреннw послjь'довати тебjь`.

Бг~оро'диченъ:

И=сто'чникъ ро'ждши на'мъ, вл\дчце, житiе` ми'рно 
рабw'мъ твои^мъ и=спроси`, и= правосла'вному во'инству 
на'шему на и=ноплеме'нники посо'бствуй, jа='кw ты` _е=си` 
спасе'нiе на'ше, бг~оневjь'стная. (с. 551)

Свjьти'ленъ. Подо'бенъ: Ж_ены` о_у=слы'шите:

По'стнически пожи'въ, _о='ч~е а=вра'мiе, и= на 
враги` вла'сть прiи'мъ, jа='кw и= въ сосу'дjь ты'я 
затворя'ти и= кр\сто'мъ w=паля'ти: и= человjь'ки w\т неду^гъ 
и=сцjьлева'еши, притека'ющыя съ вjь'рою къ ра'цjь моще'й 
твои'хъ и= почита'ющыя, бг~оно'се, всеч\стну'ю па'мять 
твою`.

Два'жды.

Сла'ва, и= ны'нjь, бг~оро'диченъ:

Зачала` _е=си` во о_у=тро'бjь бг~а, _е=гw'же 
трепе'щутъ вся^ нб\сныя си^лы: сего`, дв~о, родила` _е=си` 
пло'тiю, на'ше _е=стество` w=божи'вшаго. _е=го'же моли`, 
бг~облаже'нная, съ прп\дбнымъ а=вра'мiемъ, да спасе'тъ 
теб_е` ра'ди ду'шы на'шя.

На хвали'техъ стiхи^ры, на д~. гла'съ в~. Подо'бенъ: 
_Е=гда` w\т дре'ва:

Терпjь'лъ _е=си` гон_е'нiя w\т невjь'рныхъ, 
ра'довался _е=си` надjь'емыми, jа=`же о_у=гото'ва бг~ъ 
лю'бящымъ _е=го`. сегw` ра'ди, преподо'бне, ве'тхагw 
совле'клся _е=си` человjь'ка, и= ве'тхаго и=скорени'въ 
i='дwла, благода'тiю же креще'нiя просвjьти'лъ _е=си` гра'дъ 
росто'въ, и= въ не'мъ, jа='кw сл~нце, сiя'я чудесы`, 
рwссi'йскую страну` w\т бjь'дъ спаса'еши, и= w\т 
ва'рварскагw нахожде'нiя. сегw` ра'ди мо'лимъ тя`, _о='ч~е 
а=вра'мiе, моли` хр\ста` бг~а, спасти'ся душа'мъ на'шымъ.

Два'жды.

Терпjь'лъ _е=си` w\т i=дwлопокло'нникwвъ гон_е'нiя, 
и= ра'довался _е=си` w\т вл\дки хр\ста` воздая'нi_емъ, и= къ 
невjь^рнымъ вопiя'лъ _е=си`: ну'ждно страда'нiе, но 
ра'достно возме'здiе: мнw'ги скw'рби, но сла'докъ ра'й. и= 
сегw` ра'ди _о=ни`, w=ста'вльше _о=кая'ннаго веле'са, къ 
тебjь` притека'ху, глаго'люще: моли` хр\ста` бг~а, _о='ч~е 
а=вра'мiе, да твои'ми моли'твами спасе'тъ ду'шы на'шя.

Терпjь'лъ _е=си` w\т врага` скw'рби, и= ра'дуяся, 
вjьне'цъ w\т хр\ста` прiе'млеши, престо'лу сла'вы предстоя`, 
со а='гг~лы лику'еши. w= на'съ непреста'ннw моли'ся, 
прп\дбне, да твои'ми (с. 552) моли'твами w\т бjь'дъ и= 
скорбе'й и=зба'вимся. тя' бо те'пла предста'теля къ бг~у 
и='мамы. jа='кw да теб_е` ра'ди, _о='ч~е а=вра'мiе, спасе'тъ 
ду'шы на'шя.

Сла'ва, гла'съ и~:

Прiиди'те, празднолю'бныхъ собо'ри, прiиди'те 
правосла'вныхъ торжество`, прiиди'те мона'хwвъ 
бг~осочета'нный ли'че: прiиди'те, насы'титеся ны'нjьшнягw 
пра'зднства. прiиди'те _о=вча'та гд\сня духо'вныя w=гра'ды. 
прiиди'те, да лику'имъ свjь'тлw въ па'мять _о=тца` на'шегw: 
дне'сь бо бг~оно'сный а=вра'мiй лику'етъ со безпло'тными 
си'лами, предстоя` пр\сто'лу всjь'хъ цр~я` хр\ста` бг~а, и= 
мо'лится w= душа'хъ на'шихъ.

И= ны'нjь, бг~оро'диченъ:

Вл\дчце, прiими` моли^твы ра^бъ твои'хъ, и= и=зба'ви 
на'съ w\т вся'кiя ну'жды и= печа'ли.

Славосло'вiе вели'кое. И= w\тпу'стъ.

На лiтургi'и: бл~ж_е'нна ст~а'гw w\т канw'на, пjь'снь 
г~-я и= s~-я. Прокi'менъ, гла'съ з~: Честна` предъ гд\семъ 
сме'рть прп\дбныхъ _е=гw`. Стi'хъ: Что` возда'мъ гд\севи 
w= всjь'хъ, jа=`же воздаде' ми; А=п\слъ къ гала'тwмъ, 
зача'ло сг~_i. А=ллилу'iа: Бл~же'нъ му'жъ, боя'йся гд\са. 
Стi'хъ: Си'льно на земли` бу'детъ сjь'мя _е=гw`. 
_Е=v\глiе матfе'а, зача'ло _i~. Прича'стенъ: Въ па'мять 
вjь'чную:


