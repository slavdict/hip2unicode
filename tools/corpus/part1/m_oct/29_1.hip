<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 524)

Мjь'сяца тогw'же въ к~f-й де'нь.

Ст~ы'я прп\дбному'ченицы а=настасi'и ри'мляныни:

И= прп\дбнагw _о=тца` на'шегw а=вра'мiа затво'рника:

И= прп\дбнагw _о=тца` на'шегw а=вра'мiа 
а=рхiмандрi'та, росто'вскагw чудотво'рца.

Слу'жба _е=гw` пи'сана по се'й слу'жбjь.

На Гд\си, воззва'хъ, стiхи^ры мч~ницы, гла'съ 
и~.

Подо'бенъ: Что` ва'съ нарече'мъ:

Мч~нице страстоте'рпице всехва'льная, * 
воздержа'нiемъ стра^сти низложи'вши плотскi^я, * 
страда'нiемъ sмi'я о_у=мертви'ла _е=си` врага`, * а='гг~лы 
о_у=диви'вши болjь'зньми твои'ми, * человjь'ки w=бвесели'вши 
страда^нiи твои'ми, * мона'шествующихъ о_у=добре'нiе, * 
дjь'вства сосу'дъ. * моли` спасти` * и= просвjьти'ти ду'шы 
на'шя.

Что' тя воз\ъимену'емъ, сла'вная; * дjь'вства 
добро'тами невjь'сту просiя'вшу хр\сто'ву, * дще'рь 
и=збра'нну вы'шнягw i=ер\сли'ма, * сожи'тельницу а='гг~лwвъ 
и= собесjь'дницу, * черто'га мы'сленнагw наслажда'ющуся, * 
а=настасi'е многострада'льная, * мона'шествующихъ 
о_у=добре'нiе. * моли` спасти` * и= просвjьти'ти ду'шы 
на'шя.

Терпjь'ла _е=си` зубw'въ и=скорене'нiе, * ру'къ 
w\тсjьче'нiе, и= но'гъ и= сосц_е'въ, * ссjька'ема на о_у='ды 
w\т беззако'нныхъ мучи'телей, * къ добро'тjь жениха` 
взира'ющи, * и= болjь^зни па'че _е=стества` терпя'щи: * 
а=настасi'е многострада'льная, * невjь'сто хр\сто'ва 
нетлjь'нная, * моли` спасти` * и= просвjьти'ти ду'шы на'шя. 
(с. 525)

И='ны стiхи^ры прп\дбнагw, гла'съ то'йже. По\д: _W 
пресла'внагw чудесе`!

_О='ч~е бг~ому'дре а=вра'мiе, * а=враа'му подо'бникъ 
бы'въ ду'хомъ, * пресе'льникъ бы'лъ _е=си` * земли` 
_о=те'ческiя, бл~же'нне. * пло'ти пожела^нiя w\тве'ргъ * и= 
въ хи'жинjь ма'лjьй * заключи'въ ра'дуяся тjь'ло твое`, * 
ду'шу же впери'лъ _е=си`. къ нб~си`, * и=дjь'же житiе` 
jа='вjь стяжа'лъ _е=си`.

Прп\дбне _о='ч~е а=вра'мiе, * а=враа'мскую ду'шу 
тезоиме'ннw стяжа'въ, * напа^сти претерпjь'лъ _е=си` * 
вjь'рою бж\ственною о_у=крjьпля'емь * и= любо'вiю бг~у 
соединя'емь, * w=бjьтова'нiя зе'млю наслjь'довалъ _е=си`, * 
о_у=краша'емь добродjь'телей свjьтлостьми`. * тjь'мже 
веселя'щеся, * твою` па'мять торжеству'емъ.

Прп\дбне _о='ч~е а=вра'мiе, * пре'лестьми лю'тjь * 
поглоще'нную sмi'емъ * и= попо'лзшуюся поги'бели въ ро'въ, * 
про'мысломъ бж\ственнымъ возвле'клъ _е=си` * и= спаса'ему 
бг~у предста'вилъ _е=си`. * _е=я'же покая'нiю * вси` 
о_у=диви'шася, * бл~гоче'стнw гд\са сла'вящiи пребл~га'го.

Сла'ва, и= ны'нjь, бг~оро'диченъ:

Ра'дуйся, свjь'та бж~е'ственнагw носи'ло, * 
пресвjь'тлый свjь'щниче, * прест~а'я бг~оневjь'сто: * 
свjь'тъ на'мъ возсiя'ла _е=си` w\т преч\стwю боку` тво_е'ю, 
* просвjьща'я мi'ра концы` * и= w=свяща'я свое'ю бл~гостiю. 
* ра'дуйся, нача'ло на'шегw спасе'нiя, ч\стая. * ра'дуйся, 
стра'шное слы'шанiе и= глаго'ланiе * надjь'ющихся на тя`.

Кр\стобг~оро'диченъ:

Что` зри'мое видjь'нiе, * _е='же мои'ма _о=чи'ма 
ви'дится, _w вл\дко! * содержа'й всю` тва'рь, * на дре'во 
воздви'женъ бы'въ, * и= о_у=мира'еши, всjь^мъ дая'й жи'знь; 
* бц\да пла'чущи глаго'лаше, * _е=гда` о_у=зрjь` на кр\стjь` 
возноси'ма, * и=зъ нея` неизрече'ннw возсiя'вшаго * бг~а и= 
чл~вjь'ка.

Тропа'рь ст~ы'я, гла'съ д~:

А='гница твоя`, i=и~се, а=настасi'а, зове'тъ 
ве'лiимъ гла'сомъ: (с. 526) тебе`, женише` мо'й, люблю`, и= 
тебе` и='щущи страда'льчествую, и= сраспина'юся, и= 
спогреба'юся креще'нiю твоему`, и= стражду` теб_е` ра'ди, 
jа='кw да цр\ствую въ тебjь`, и= о_у=мира'ю за тя`, да и= 
живу` съ тобо'ю: но, jа='кw же'ртву непоро'чную, прiими' мя 
съ любо'вiю поже'ршуюся тебjь`. тоя` моли'твами, jа='кw 
ми'лостивъ, спаси` ду'шы на'шя.

Сла'ва, прп\дбнагw, гла'съ и~:

Въ тебjь`, _о='ч~е, и=звjь'стнw спасе'ся _е='же по 
_о='бразу: прiи'мъ бо кр\стъ, послjь'довалъ _е=си` хр\сту`, 
и= дjь'я о_у=чи'лъ _е=си` презира'ти о_у='бw пло'ть, 
прехо'дитъ бо, прилjьжа'ти же w= души`, ве'щи безсме'ртнjьй. 
тjь'мже и= со а='гг~лы сра'дуется, прп\дбне а=вра'мiе, дх~ъ 
тво'й.



На о_у='трени, канw'нъ прп\дбныя, _е=гw'же 
краегране'сiе:

Му'ж_ескiя твоя^, му'ченице, восхвалю` болjь^зни.

Творе'нiе i=w'сифово.

Гла'съ и~. Пjь'снь а~. I=рмо'съ:

Пои'мъ гд\севи, прове'дшему лю'ди своя^ сквозjь` 
чермно'е мо'ре, jа='кw _е=ди'нъ сла'внw просла'вися.

Сiю` свjьтоно'сную па'мять твою` почита'ющему, 
бг~ому'драя, просвjьще'нiе ми` пода'ждь, души` моея` тму` 
w\тгоня'щи.

Всю` w\т пеле'нъ тебе` саму'ю возложи'ла _е=си` 
зижди'телю твоему`, и= _о=гне'мъ воздержа'нiя тjьл_е'сныя 
стра^сти попали'ла _е=си`.

Къ высотjь` муче'нiя, мч~нице, возшла` _е=си`, 
непощадjь'вши пло'ти, и= черто'гwвъ мы'сленныхъ, jа='кw 
дjь'ва, сподо'билася _е=си`.

Бг~оро'диченъ:

Тя`, нб~омjь'рную лjь'ствицу, на не'йже бг~ъ 
о_у=тверди'ся, человjь'ки нб\сны содjь'лавъ, _о=трокови'це, 
почита'емъ. (с. 527)

И='нъ канw'нъ прп\дбнагw.

_Е=гw'же краегране'сiе: Твое` честву'ю всесвjь'тлое 
житiе`, бл~же'нне.

I=w'сифъ.

Гла'съ то'йже. Пjь'снь а~. I=рмо'съ:

Во'ду проше'дъ jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

Бж\ственными сiя'я блиста^нiи, свjьтоно'сный тво'й 
соверша'ющыя пра'здникъ, страсте'й w=мраче'нiя, 
всебл~же'нне, моли'твами твои'ми, а=вра'мiе, и=зба'ви.

Бж\ственное разжже` твою` ду'шу, бл~же'нне, 
жела'нiе, о_у=гаси` плотска^я разжж_е'нiя, _о='ч~е, и= 
невеще'ственнw на земли' тя жи'ти сотвори`.

О_у=мертви'въ о_у='ды, jа=`же на земли`, поще'нiемъ 
и= вся'кими sлострада^нiи, _о='ч~е му'дре, жи'зни 
сподо'бился _е=си` лу'чшiя на нб~сjь'хъ, бг~оно'се 
а=вра'мiе.

Бг~оро'диченъ:

W\т крове'й твои'хъ свяще'нныхъ, бг~а _о=ц~а` сло'во 
воплоти'ся преесте'ственнw, дв~о марi'е: _е=го'же моли`, 
плотска^я моя^ о_у=мертви'ти взыгра^нiя.

Пjь'снь г~. I=рмо'съ:

Ты` _е=си` о_у=твержде'нiе притека'ющихъ къ тебjь`, 
гд\си, ты` _е=си` свjь'тъ w=мраче'нныхъ, и= пое'тъ тя` ду'хъ 
мо'й.

Стоя'ла _е=си` предъ суди'щемъ мучи'теля, хр\ста`, 
сла'вная, творца` всjь'хъ и= вл\дку, бг~а сло'ва 
проповjь'дающи.

Добро'та серде'чная ви'димымъ зра'комъ, сла'вная, 
и=зда'вшися, тя` краснjь'йшую зря'щымъ jа=ви'ла _е='сть.

Бога'тство неистощи'мо и=сцjьле'нiй тебjь` подаде`, 
_о=трокови'це, хр\сто'съ, _е=гw'же нищету` во'льнw 
возлюби'ла _е=си`.

Бг~оро'диченъ:

Ве'щь грjьхw'въ мои'хъ твои'хъ моли'твъ _о=гне'мъ 
попали`, мт~и свjь'та, ро'су ми` бж\ственную w=ставле'нiя 
нося'щи. (с. 528)

И='нъ. I=рмо'съ:

Нб\снагw кру'га верхотво'рче, гд\си, и= цр~кве 
зижди'телю, ты` мене` о_у=тверди` въ любви` твое'й, жела'нiй 
кра'ю, вjь'рныхъ о_у=твержде'нiе, _е=ди'не чл~вjьколю'бче.

Все_обра'знw возжелjь'въ жела'нiй коне'чное, мi'ра 
и= пло'ти, бг~оно'се, внjь` бы'лъ _е=си`. тjь'мъ воспрiя'лъ 
_е=си` премi'рную сла'ву и= вjь'чнующее, _о='ч~е, 
наслажде'нiе.

Хра'мъ жи'въ jа=ви'лся _е=си` вседjь'тельнагw дх~а, 
_о='ч~е, въ хи'жинjь тjь'ло заключи'въ, прп\дбне. тjь'мже 
w=блиста'лъ _е=си` добродjь'телей луча'ми, свяще'ннw 
w=божа'емь, бл~же'нне а=вра'мiе.

Дjь'ланiемъ болjь'зней, добродjь'телей зрjь'лъ, 
прп\дбне, и=зрасти'лъ _е=си` кла'съ стори'чествующь, и='мже 
пита'ются че'стнw честно'е твое` о_у=спе'нiе торжеству'ющiи.

Бг~оро'диченъ:

Въ тебjь`, всест~а'я, всегw` вино'вный, за 
премно'гое милосе'рдiе, хотя` всели'ся и= w=святи` 
человjь'ческое существо`, преступле'нiемъ пе'рвjье 
попо'лзшееся.

По г~-й пjь'сни конда'къ а=настасi'и, гла'съ г~. По\д: 
Дв~а дне'сь:

Дjь'вства вода'ми w=чище'нна, прп\дбная, мч~ничества 
кровьми`, а=настасi'е, вjьнча'вшися, подае'ши су'щымъ въ 
ну'ждахъ неду'гwвъ и=сцjьле'нiе и= спасе'нiе, приступа'ющымъ 
w\т се'рдца: крjь'пость бо тебjь` подае'тъ хр\сто'съ, 
и=сточа'я бл~года'ть приснотеку'щую.

Сjьда'ленъ, гла'съ и~. Подо'бенъ: Прему'дрости:

Воздержа'нiя росо'ю страсте'й погаси'ла _е=си` 
пла'мень ю='ношески, _о=гне'мъ же крове'й твои'хъ всю` 
пре'лесть попали'ла _е=си`: и= жениху` сло'ву, jа='кw да'ръ, 
принесла` _е=си` честно'е дjь'вство и= до'блественное 
страда'нiе. тjь'мже въ черто'гъ введе' тя сла'вы, свjь'тлjь 
до'бльствовавшую, и= sмi'я попра'вшую, а=настасi'е 
многострада'льная: моли` хр\ста` (с. 529) бг~а, грjьхw'въ 
w=ставле'нiе пода'ти чту'щымъ любо'вiю святу'ю па'мять 
твою`.

Сла'ва, прп\дбнагw, гла'съ а~. Подо'бенъ: Гро'бъ 
тво'й:

И='же дре'внему а=враа'му подо'бяся, _о='ч~е, 
о_у=дали'лся _е=си` сро'дникwвъ по пло'ти, повину'яся, 
а=вра'мiе, глаго'лу бг~а на'шегw. тjь'мже, пости'вся, и= 
ду'шу свjьтлjь'йшу показа'лъ _е=си` со'лнечныхъ лу^чь, 
бг~ому'дре всебл~же'нне.

И= ны'нjь, бг~оро'диченъ:

Наста'ви ны` на пу'ть покая'нiя, о_у=кло'ншыяся 
при'снw къ безпу'тiемъ sw'лъ, и= пребл~га'го прогнjь'вавшыя 
гд\са, неискусобра'чная, бл~гослове'нная марi'е, прибjь'жище 
w\тча'янныхъ человjь'кwвъ, бж~iе _о=бита'лище.

Кр\стобг~оро'диченъ:

Нескве'рная а='гница а='гнца и= па'стыря повjь'шена 
на дре'вjь ме'ртва зря'щи, пла'чущи вjьща'ше, мт~рски 
восклица'ющи: ка'кw претерплю` твое`, _е='же па'че сло'ва, 
сн~е мо'й, сни'тiе, и= вw'льныя стр\сти, бж~е пребл~гi'й;

Пjь'снь д~. I=рмо'съ:

О_у=слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж~ество`.

Тя`, и='го легча'йшее хр\сто'во, мч~нице, поне'сшую 
w\т ю='ности, желjь'зное о_у='же носи'ти пребеззако'ннующiи 
w=суди'ша.

Ка^пли крове'й твои'хъ, многобо'жiя о_у=гаси'ша 
о_у='глiе: лучи' же чуде'съ твои'хъ страсте'й ве'щь 
попали'ша.

Не w=бнажи` благода'ти, тjь'ло твое` w=бнажи'въ 
лука'внjьйшiй: и=стка'ну же па'че свы'ше нераздра'ну ри'зу 
и=схода'таи тебjь`.

Бг~оро'диченъ:

По рж\ствjь` пребыла` _е=си` нетлjь'нна дв~а, 
jа='коже пре'жде рж\ства`, ю='на бо мл\днца родила` _е=си`, 
пре'жде вjь^къ познава'ема.

И='нъ. I=рмо'съ то'йже:

Струя'ми, _о='ч~е, сле'зъ твои'хъ душ_е'вныя 
скв_е'рны (с. 530) w=мы'въ, бж\ственное бы'лъ _е=си` дх~а и= 
честно'е, всебл~же'нне, жили'ще.

Бдjь'нiе всено'щно, моли'тву непреста'нну, 
безпристра'стiе и= любо'вь нелицемjь'рну, и= соверше'нну 
вjь'ру о_у=держа'лъ _е=си`.

И=сцjьля'ти стра^сти и= w\тгони'ти, прп\дбне, ду'хи, 
бл~года'ть прiя'лъ _е=си`, а=вра'мiе, jа='кw бж~iй 
о_у=го'дникъ и='стиннjьйшiй.

Бг~оро'диченъ:

О_у=ны'нiемъ w=держи'ма и= грjьхо'мъ ны'нjь 
погруже'на, мольбо'ю твое'ю и=зба'ви мя`, бц\де мт~и 
приснодв~о.

Пjь'снь _е~. I=рмо'съ: 

О_у='тренююще, вопiе'мъ ти`: гд\си, спаси' ны: ты` 
ко _е=си` бг~ъ на'шъ, ра'звjь теб_е` и=но'гw не вjь'мы.

Не и=знуре'на _о=гне'мъ веще'ственнымъ jа=ви'лася 
_е=си`, мч~нице а=настасi'е: _о='гнь бо тя` серде'чный 
бж\ственныя любве` w=роша'ше.

О_у=даре'ньми лица`, мч~нице а=настасi'е, 
о_у=краси'вшися, врагw'въ w\трази'ла _е=си` ме'рзское 
неразу'мiе.

Протяже'на на дре'вjь, бг~ому'драя а=настасi'е, 
любо'вiю жениха` твоегw`, бж\ственную стр\сть w=бразова'ла 
_е=си`.

Бг~оро'диченъ:

Пое'мъ тя`, всепjь'тая вл\дчце, бц\де: бг~а бо 
препjь'таго пло'тiю родила` _е=си`, преч\стая.

И='нъ. I=рмо'съ:

Вску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я тма` 
_о=кая'ннаго. но w=брати' мя, и= къ свjь'ту за'повjьдей 
твои'хъ пути^ моя^ напра'ви, молю'ся.

Jа='кw плодови'тая розга`, гро'зды и=зрасти'лъ 
_е=си`, _о='ч~е а=вра'мiе, добродjь'телей бж\ственныхъ, 
о_у=миле'нiя вiно` точа'щыя, и= страсте'й пiя'нство w\т 
ду'шъ w\тгоня'щыя, и= сердца` вjь'рныхъ веселя'щыя. (с. 531)

Напа^сти тебjь` разли^чны sмi'й вселука'вый, 
_о='ч~е, воздви'же, но того` _о=ру'жiемъ креста`, бг~оно'се, 
о_у=мертви'лъ _е=си`: и= побjь'ды вjьне'цъ w\т бг~а 
пра'веднымъ судо'мъ прiя'лъ _е=си`, бг~ому'дре а=вра'мiе.

Ст~ы'ни до'мъ, _о='ч~е, бж\ственнагw дх~а вjь'рою 
бы'въ, созда'лъ _е=си` до'мъ свяще'нный, и= несвяще'нный 
собо'ръ несвяще'нныя ле'сти преложи'въ наказа'ньми, всjь'хъ 
бг~у w=святи'лъ _е=си`.

Бг~оро'диченъ:

Мт~рь, дв~у _о=трокови'цу, бж\ственнымъ 
просвjьща'еми дх~омъ, преч\стая, свяще'ннiи пр\оро'цы 
свяще'нными тя` гла'сы провозвjьсти'ша, и=зъ нея'же бг~ъ 
сло'во, па'че вины' же и= сло'ва, воплоти'ся за милосе'рдiе 
безчи'сленное.

Пjь'снь s~. I=рмо'съ:

Ри'зу мнjь` пода'ждь свjь'тлу, w=дjья'йся свjь'томъ, 
jа='кw ри'зою, многоми'лостиве хр\сте`, бж~е на'шъ.

Сокруша'емо тjь'ло ра'нами jа=вля'ше пра'вость 
твоея` со'вjьсти, страстоте'рпице, ко хр\сту` бг~у на'шему.

Ви'сящи высокw`, ра^ны, мч~нице, терпя'щи, и= не 
о_у=я'звлено храня'щи души` благоро'дiе, достохва'льная.

Претерпjь'ла _е=си` зубw'въ и= ру'къ и= но'гъ 
w\тя'тiе, мч~нице многострада'льная, взира'ющи ко хр\сту` 
жениху` твоему`.

Бг~оро'диченъ:

Чл~вjьколю'бца ро'ждши бг~а, бл~голюби'вая вл\дчце: 
того` моли`, гее'нны _о=гня` и=зба'витися на'мъ.

И='нъ. I=рмо'съ:

Моли'тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся, jа='кw i=w'на: 
w\т тли`, бж~е, возведи' мя.

Свjьти'льника тя` су'щiи во тмjь` пре'лести, 
неле'стнw наставля'юща, w=брjь'тше къ пут_е'мъ жи'зни, 
бг~оно'се, невjь'дjьнiя тму` w\тложи'ша, и= jа=ви'шася 
свjьтови'дни вjь'рою бж\ственною, а=вра'мiе. (с. 532)

Бо'дреннw, о_у=моли'въ бг~а, посыла'еши 
просвjьще'нiе спасе'нiя су'щымъ въ нощи` i=дwлонеи'стовства 
w=держи^мымъ, бг~ому'дре а=вра'мiе: и= показа'лъ _е=си` вся^ 
сы'ны свjь'та и= дне` бл~года'тiю.

Безмо'лвнw твою` жи'знь соверши'въ, jа=`же въ житiи` 
треволн_е'нiя, всебл~же'нне, бж~iими наде'ждами преше'лъ 
_е=си`, и= къ ти^химъ приста'нищ_емъ дости'глъ _е=си`, 
а=вра'мiе, нб\снагw цр\ства и= бж\ственныя свjь'тлости.

Бг~оро'диченъ:

W=тягче'на мя` дрема'нiемъ о_у=ны'нiя, возста'ви 
твои'мъ хода'тайствомъ, мт~и бж~iя, и= не да'ждь о_у=сну'ти 
въ сме'рть грjьха`, дв~о, предста'тельницу бо и= путевожда` 
моея` жи'зни напису'ю тя`.

Конда'къ а=вра'мiа, гла'съ г~. Подо'бенъ: Дв~а 
дне'сь:

Во пло'ти, jа='кw а='гг~лъ, на земли` jа=ви'лся 
_е=си`, и= поще'нiемъ бы'лъ _е=си` jа='кw дре'во 
насажде'нное, водо'ю воздержа'нiя до'брjь возврати'вся, и= 
тече'ньми твои'хъ сле'зъ скве'рну w=мы'въ: сегw` ра'ди 
jа=ви'лся _е=си` прiя'телище бж\ственное, а=вра'мiе, дх~а.

I='косъ:

Тлjь^нная презрjь'въ, нетлjь^нныя воспрiя'лъ _е=си` 
красwты`: сла^сти плотскi^я возненави'дjьлъ _е=си`, му'дре, 
и=змла'да возлюби'въ чистоту`. тjь'мъ, черто'га мiрска'гw 
w\тбjьжа'въ, сопру'жницы же благосла'вныя и= роди'телей 
о_у=клони'вся, _е=ди'наго бг~а jа='снw рачи'теля возжела'въ 
и= возлюби'въ w\т всея`, _о='ч~е, души` и= се'рдца 
и='стиннw: сегw` ра'ди показа'лся _е=си` дjь'вства и= 
чистоты` прiя'телище бж\ственное, а=вра'мiе, дх~а.

Пjь'снь з~. I=рмо'съ:

_О='троцы _е=вре'йстiи въ пещи` попра'ша пла'мень 
дерзнове'ннw, и= на ро'су _о='гнь преложи'ша, вопiю'ще: 
бл~гослове'нъ _е=си`, гд\си бж~е, во вjь'ки.

Шу'мъ гла'са пра'зднующихъ и=дjь'же _е='сть 
лику'еши, (с. 533) страстоте'рпице съ дjь'вами бг~у 
зижди'телю пjьснопою'щи: бл~гослове'нъ _е=си`, гд\си бж~е, 
во вjь'ки.

О_у='ды сокруша'емы зря'щи и= ногте'й и=стерза'нiе 
терпя'щи, принесла'ся _е=си` бг~у же'ртва, пjьснопою'щи: 
бл~гослове'нъ _е=си`, гд\си бж~е, во вjь'ки.

Jа=ви'лася _е=си`, jа='кw лоза`, бг~ому'драя, ру'цjь 
и= но'зjь, jа='кw вjь^тви, рjь'жемы, и= на'мъ мы'сленно 
вiно` и=сточа'ющее, сердца` о_у=тjьша'ющее, и= страсте'й 
w\трjьва'ющее пiя'нство.

Бг~оро'диченъ:

Во всего` человjь'ка w=бле'кся нескве'рный кромjь` 
грjьха`, и=зъ о_у=тро'бы твоея`, ч\стая, про'йде 
плотоно'сецъ: _е=го'же о_у=моли`, вjь'рою тя` честву'ющыя 
спасти`.

И='нъ. I=рмо'съ то'йже.

Да вы'шнее цр\ство получи'ши и= сла'ву 
неизрече'нную, сла'ву же попира'емую, му'дре, и= тлjь'нную, 
jа='кw смы'сленъ и= разу'менъ преwби'дjьлъ _е=си` му'дреннw.

_Е=гда` во'лкъ лука'вый а='гницу твою` расто'ргне 
льсти'внjь, тогда` сегw`, му'дре, ч_е'люсти сокруши'лъ 
_е=си`: сiю' же, jа='кw па'стырь и=зря'днjьйшiй, къ жи'зни 
приве'лъ _е=си`.

Зако'нwмъ повину'яся вл\дчнимъ, заблу'ждшее 
взыска'лъ _е=си` и= w=брjь'лъ _е=си`, и= на ра'мена твоя^ 
взе'мъ, всебл~же'нне, jа='кw па'стырь, вве'лъ _е=си` во 
w=гра'ду покая'нiя.

Бг~оро'диченъ:

_Е=ди'на _е=ди'нагw w\т тр\оцы родила` _е=си` во 
дву` существу^, v=поста'си же _е=ди'нjьй ви'димаго, дв~о. 
_е=му'же пjьснопое'мъ: бл~гослове'нъ _е=си`, гд\си бж~е, во 
вjь'ки.

Пjь'снь и~. I=рмо'съ:

Седмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
спас_е'ны сiя^ ви'дjьвъ, творцу` и= и=зба'вителю вопiя'ше: 
_о='троцы, бл~гослови'те, свяще'нницы, воспо'йте, лю'дiе, 
превозноси'те во вся^ вjь'ки. (с. 534)

Ю='ношски до'бльствовавши, страстоно'сице 
всехва'льная, и= на пре'лесть воздви'гла _е=си` побjь^ды: 
ру'къ бо лише'нiя и= но'гъ терпjь'ла _е=си`, сосц_е'въ же и= 
зубw'въ твои'хъ и=скорене'нiе, мч~нице, претерпjь'ла _е=си`, 
въ ра'дости пjьснопою'щи: лю'дiе, превозноси'те хр\ста` во 
вjь'ки.

Всесвjьтла`, jа='кw со'лнце, дjь'вства 
свjь'тлостьми, и= муче'нiя добро'тами w=блиста'ла _е=си`, и= 
мi'ръ просвjьти'ла _е=си` свjьтолу'чными сiя^нiи твоегw` 
терпjь'нiя, страстоте'рпице, вопiю'щи: _о='троцы, 
благослови'те, свяще'нницы, воспо'йте, лю'дiе, превозноси'те 
хр\ста` во вjь'ки.

W=скверне'нную страстьми` ду'шу мою`, бг~оневjь'сто, 
и= w=черне'нную прилw'ги sмi'я, твои'ми мольба'ми w\т 
лю'тыхъ w=чи'сти, и= свjь'тлымъ w=сjьне'нiемъ твои'мъ, 
му'ченице а=настасi'е, w=зари` вопи'ти: свяще'нницы по'йте, 
лю'дiе превозноси'те хр\ста` во вjь'ки.

Бг~оро'диченъ:

Тя` чи'стую и= непоро'чную дjь'ва жела'ющи, 
непоро'чно и= тjь'ло и= ду'шу соблюде`, страсте'й 
подпал_е'нiя терпjь'нiемъ и=спепели'вши, и=скуше'нiе же 
мно'гихъ претерпjь'вши му'къ, и= ны'нjь въ нб\сныхъ 
черто'зjьхъ лику'етъ съ тобо'ю, веселя'щися во вся^ вjь'ки.

И='нъ. I=рмо'съ:

Побjьди'тели мучи'теля и= пла'мене, благода'тiю 
твое'ю бы'вше, за'повjьдемъ твои^мъ sjьлw` прилjьжа'ще, 
_о='троцы вопiя'ху: благослови'те, вся^ дjьла` гд\сня, 
гд\са.

Въ поги'бели ро'въ чи'стую све'рже голуби'цу твою` 
sлодjь'йственный sмi'й, но сiю` и=зве'лъ _е=си`, _о='ч~е, 
всему'дреннw, благослови'те, поя`, дjьла` гд\са, и= 
превозноси'те _е=го` во вjь'ки.

И= въ житiи` w=бходя`, _о='ч~е а=вра'мiе, и= по 
кончи'нjь вра'чь боля'щихъ jа=ви'лся _е=си`, дх~а 
бл~года'тiю бж\ственною, благослови'те, поя`, дjьла` гд\са, 
и= превозноси'те _е=го` во вjь'ки. (с. 535)

Неsло'бiемъ, бл~же'нне, пра'вдою же и= 
цjьлому'дрiемъ и= вjь'рою просiя'въ, а='гг~лwмъ, прп\дбне, 
счи'слился _е=си`, благослови'те, поя`, дjьла` гд\са, и= 
превозноси'те _е=го` во вjь'ки.

Бг~оро'диченъ:

Струи` живы'я jа=ви'лася _е=си` всест~о'е селе'нiе, 
w\т нея'же пiю'ще, о_у=мертви'вшiися, жи'знь наслjь'дуемъ, 
вопiю'ще: благослови'те дjьла` вся^ гд\са, и= превозноси'те 
_е=го` во вjь'ки.

Пjь'снь f~. I=рмо'съ:

О_у=жасе'ся w= се'мъ нб~о, и= земли` о_у=диви'шася 
концы`, jа='кw бг~ъ jа=ви'ся человjь'кwмъ пло'тски, и= 
чре'во твое` бы'сть простра'ннjьйшее небе'съ. тjь'мъ тя` 
бц\ду, а='гг~лwвъ и= человjь^къ чинонача^лiя велича'ютъ.

На дре'вjь повjь'шена была` _е=си`, сло'ва бж~iя 
w=бразу'ющи стр\сть бл~же'нную, и= w\тсjьче'нiе терпjь'ла 
_е=си` ру'къ твои'хъ и= но'гъ, зубw'въ и=скорене'нiе, 
я=зы'ка же w\трjь'занiе и= сосц_е'въ, чи'стая а=настасi'е, 
мона'шествующихъ сла'во и= мч~никwвъ о_у=краше'нiе.

Jа='кw невjь'ста о_у=краси'лася _е=си` добро'тою, 
w=бручи'вшися жениху` страда'ньми добротво'рными, вну'трь же 
черто'гwвъ свjьтови'дныхъ, jа='кw и=збра'нная, всели'лася 
_е=си`, нося'щи свjьщу` дjь'вственную. и= ны'нjь цр\ствуеши 
съ живу'щимъ во вjь'ки, а=настасi'е, сiя'ющи.

И=ска'паютъ болjь^зни твоя^ сла'дость, грjьха` 
го'ресть w\те'млющу: ра'ка же то'читъ и=сцjьле'нiй рjь'ки, 
и= потопля'етъ вся^ стра^сти и= неду'ги лю^тыя, въ сла'ву 
сп~сову, честна'я а=настасi'е, и=`же по достоя'нiю тя` 
сла'вятъ.

До'блествоваша ж_ены` твои'мъ кр\сто'мъ 
о_у=крjь'пльшеся, хр\сте` всеси'льне, и= вра'жiю главу` 
многоко'зненную му'жески, сло'ве бж~iй, сокруши'ша, и= рая` 
ра'достно селе'нiе получи'вше, w=боже'нiе прiя'ша ди'вное, 
воспjьва'юще тя`.

Бг~оро'диченъ: Поне'сшаго тя` пло'ть w\т жены` 
jа='кw позна` мч~ница (с. 536) твоя`, гд\си, дjь'вственными 
о_у=кра'шена луча'ми, и= муче'нiя кро'вiю w=багрена`, тебjь` 
бг~у, во слjь'дъ мт~ре твоея`, сла'внw приведе'ся, jа='кw 
цр\ствующему тва'рiю.

И='нъ. I=рмо'съ:

Вои'стинну бц\ду тя` и=сповjь'дуемъ, спасе'ннiи 
тобо'ю, дв~о чи'стая, съ безпло'тными ли'ки тя` велича'юще.

Ви'дjьти сподо'бился _е=си`, _о='ч~е бг~оно'се, 
чрезъ наде'жду тебjь` дре'вле жела'_емая, и='хже _о='ко не 
ви'дjь, и= о_у='хо не слы'ша.

Красе'нъ jа=ви'лся _е=си` бж\ственными 
добродjь'телей луча'ми сiя'я, а=вра'мiе, и= кра'сному 
вл\дцjь ра'дуяся предстои'ши.

Совокупи'лся _е=си` ликw'мъ всjь'хъ преподо'бныхъ, 
и= съ ни'ми w=боже'нiя, прп\дбне, получи'въ, моли` _е='же 
спасти'ся всjь^мъ на'мъ.

Де'нь весе'лiя приво'дитъ ра'достнw, свяще'нное 
твое`, а=вра'мiе, о_у=спе'нiе, цр~ковь честву'ющи житiе` 
твое`.

Бг~оро'диченъ:

Благолюби'вая дв~о, w=sло'бленную грjьхо'мъ ду'шу 
мою` о_у=блажи`, и= бла^гъ нб\сныхъ прича'стника сотвори`.

На лiтургi'и прокi'менъ, гла'съ з~: Честна` предъ 
гд\семъ сме'рть прп\дбныхъ _е=гw`. Стi'хъ: Что` возда'мъ 
гд\севи w= всjь'хъ, jа=`же воздаде' ми; А=п\слъ къ 
гала'тwмъ, зача'ло сг~_i. А=ллилу'iа, гла'съ s~: Блаже'нъ 
му'жъ: Стi'хъ: Си'льно на земли` бу'детъ сjь'мя _е=гw`. 
_Е=v\глiе матfе'а, зача'ло м~г. Прича'стенъ: Въ па'мять 
вjь'чную. (с. 537)