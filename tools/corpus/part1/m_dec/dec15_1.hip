<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 236)

Мjь'сяца тогw'же въ _е~_i-й де'нь.

Ст~а'гw священному'ченика _е=леvfе'рiа:

И= прп\дбнагw _о=ц~а` на'шегw па'vла, и='же въ ла'трjь:

И= и='же во ст~ы'хъ, _о=ц~а` на'шегw стефа'на 
и=сповjь'дника, а=рхiепi'скопа суро'жскагw.

Слу'жба _е=гw` пи'сана по се'й слу'жбjь. А='ще 
и=зво'лиши, по'й а=ллилу'iа.

На Гд\си, воззва'хъ, стiхи^ры священному'ченика г~: и= 
прп\дбнагw г~. Стiхи^ры священному'ченика, гла'съ д~.

Подо'бенъ: Да'лъ _е=си` зна'менiе:

Сосу'дъ свяще'ннjьйшiй * дх~а бж\ственнагw бы'лъ _е=си`, 
* ду'шу w=чи'стивъ w\т страсте'й, свяще'ннjьйше. * W\тсю'ду 
бж\ственное пома'занiе ст~о'е прiя'лъ _е=си`, * а=рхiере'й 
бы'въ, и= наста'вникъ люде'й бг~ому'дрый, * и= му'ченикъ 
непобjьди'мь, * на'съ ра'ди стр\сти претерпjь'вшагw, * и= 
безстра'стiе и=сточи'вшагw, * страда'льче _е=леvfе'рiе. (с. 
237)

До'брjь по'двигъ тя` ви'дjьвши сконча'вша, * jа='же 
до'брjь тя` ро'джшая, * ра'вное жела'ющи тебjь` * проити` 
тече'нiе, * тебе` w=б\ъе'мши посредjь` три'знища, му'дре, * 
jа='коже ю='ница закала'ется. * съ не'юже мо'лимъ тя`, * w= 
на'съ, _е=леvfе'рiе, сп~са и= гд\са о_у=моли`, преблаже'нне.

Тjь'ло преwби'дjьлъ _е=си`, * о_у=раня'емо бiе'ньми, * 
и= _о=гню` приближа'ющееся: * о_у='мъ бо впери'лъ _е=си` 
непобjьди'мымъ жела'нiемъ, краснjь'йшею добро'тою 
бж\ственнагw рачи'теля. * _е=гw'же сла'дкимъ о_у=язви'лся 
_е=си` жела'нiемъ, * мч~никwвъ о_у=добре'нiе, * 
а=рхiере'_евъ о_у=краше'нiе, * страда'льче _е=леvfе'рiе, 
а='гг~лwвъ собесjь'дниче.

Стiхи^ры прп\дбнагw, гла'съ в~. По\д: _Е=гда` w\т 
дре'ва:

Па'vле, мона'шествующихъ добро'та, прозябе'нiе кра'сное 
пусты'ни, прп\дбныхъ хвала`, ла'тра честносло'вiе, вjь'рныхъ 
тве'рдь, любо'вiю соверша'ющыя твою` всечестну'ю па'мять, и= 
моще'й твои'хъ w=блобыза'ющыя ра'ку, и=зба'ви w=бстоя'нiя 
вся'кагw, и= _о='гненнагw w=сужде'нiя, ко вл\дцjь твои'ми 
моли'твами.

Хра'мъ тр\оцы тебе` сама'го содjь'лавъ, _о='ч~е 
бг~облаже'нне, хра'мъ во и='мени сея` воздви'глъ _е=си`, въ 
пусты^ни же непрохw'дныя ла'трскiя вше'дъ, jа='кw мwv"се'й 
въ сiна'йскую го'ру, всели'лся _е=си`: и=дjь'же прiе'мъ 
бж\ственный зако'нъ, мона'шествующихъ мно'ж_ества и='стиннw 
науча'еши и=зря'днjьйшымъ, всечу'дне.

И=мjь'я дерзнове'нiе къ бг~у, па'ствjь, ю='же соста'вилъ 
_е=си` мно'гими пw'ты, прп\дбне, моли` сохрани'тися w\т 
и=скуше'нiй врага`, и= jа=зы'ческихъ нахожде'нiй, _о=гня' же 
и= меча`, и= вся'кагw прило'га навjь'та лука'вагw: тебе' бо 
градоде'ржца и= покро'въ и=му'ще, на тя` наде'жду съ бг~омъ 
стяжа'хомъ, блаже'нне. (с. 238)

Сла'ва, и= ны'нjь, бг~оро'диченъ. Подо'бенъ: то'йже:

_Е=ди'на невмjьсти'маго бг~а, нетjьсномjь'стнw во 
чре'вjь носи'ла _е=си`, чл~вjь'ка бы'вша за бла'гость, 
прест~а'я бг~оневjь'сто. тjь'мже молю' тя: о_у=тjьсня'ющихъ 
мя` страсте'й и=змjьни`, jа='кw да, тjь'сную и= пра'вую 
стезю` ше'ствовавъ, дости'гну ю='же къ жи'зни, дв~о, 
водя'щую.

Кр\стобг~оро'диченъ:

_Е=гда` нескве'рная а='гница ви'дjь своего` а='гнца на 
заколе'нiе, jа='кw чл~вjь'ка, во'лею влеко'ма, пла'чущи 
глаго'лаше: безча'дствовати мя` ны'нjь тщи'шися, хр\сте`, 
ро'ждшую тя`, что` сiе` сотвори'лъ _е=си` и=зба'вителю 
вся'ческихъ, _о=ба'че воспjьва'ю и= сла'ву твою`, ю='же 
па'че о_у=ма` и= сло'ва кра'йнюю бл~гость, чл~вjьколю'бче.

Тропа'рь, гла'съ д~:

И= нра'вwмъ прича'стникъ, и= пр\сто'лwмъ намjь'стникъ, 
а=по'столwмъ бы'въ, дjья'нiе w=брjь'лъ _е=си`, 
бг~одохнове'нне, въ видjь'нiя восхо'дъ: сегw` ра'ди сло'во 
и='стины и=справля'я, и= вjь'ры ра'ди пострада'лъ _е=си` 
да'же до кро'ве, сщ~енному'чениче _е=леvfе'рiе, моли` 
хр\ста` бг~а, спасти'ся душа'мъ на'шымъ.

Сла'ва, прп\дбнагw, гла'съ то'йже:

Jа='кw безпло'тныхъ _е=диновсе'льника, и= всjь^мъ 
прп\дбнымъ со_о'бщника, всесла'вне па'vле, пое'мъ тя`, и= 
мо'лимъ тя`: моли'ся всегда` w= на'съ, jа='кw да w=бря'щемъ 
ми'лость.

И= ны'нjь, бг~оро'диченъ:



На о_у='трени _е=ди'нъ канw'нъ _о=ктw'иха: И= ст~ы'хъ 
два`.

Канw'нъ священному'ченика. _Е=гw'же краегране'сiе: 
Страсте'й свобо'дна мя` покажи`, всебл~же'нне. 
I=w'сифъ:

Гла'съ а~. Пjь'снь а~. I=рмо'съ:

Пjь'снь побjь'дную пои'мъ вси` бг~у, сотво'ршему ди^вная 
чудеса` мы'шцею высо'кою, и= спа'сшему i=и~ля, jа='кw 
просла'вися. (с. 239)

Страсте'й w=мраче'нiемъ порабоще'ннаго свjь'тлыми 
моли'твами твои'ми, му'чениче _е=леvfе'рiе, ны'нjь свободи`: 
да jа='кw раба' тя хр\сто'ва бж\ственными воспою` пjь'сньми.

Страда'нiя возсiя'лъ _е=си` чистjь'йшими заря'ми, 
свяще'ннjьйше, w=багри'лъ _е=си` кро'вiю свяще'нную твою` 
_о=де'жду, и= бы'лъ _е=си` свjьтови'дjьнъ ду'хомъ.

Бг~у прилjьпля'яся чистjь'йшимъ о_у=мо'мъ w\т ю='ности, 
плотска'гw мудрова'нiя ду'шу о_у=дали'лъ _е=си`, и= чуде'съ 
_о=би'льною благода'тiю w=богати'лся _е=си`.

Бг~оро'диченъ:

Jа='кw пр\сто'лъ _о=гнезра'ченъ но'сиши зижди'теля, 
jа='кw w=душевле'нъ черто'гъ, и= красна` пала'та цр~я` 
вмjьща'еши, бы'вшаго _е='же _е=смы`, кромjь` преложе'нiя и= 
смjьше'нiя.

И='нъ канw'нъ прп\дбнагw, гла'съ то'йже.

Пjь'снь а~. I=рмо'съ:

Хр\сто'съ ражда'ется, сла'вите. хр\сто'съ съ нб~съ 
сря'щите. хр\сто'съ на земли`, возноси'теся. по'йте гд\севи 
вся` земля`, и= весе'лiемъ воспо'йте лю'дiе, jа='кw 
просла'вися.

Но'вое тебjь` пjь'нiе похва'льное привнести` во 
w\тверзе'нiе о_у='стъ, па'vле бг~оно'се, тща'щуся, пода'ждь 
ми` глаго'лати твои'ми моли'твами, прп\дбне, благода'ть, 
jа='кw да по'двиги твоя^ честны^я проповjь'мъ.

W\т ю='ности, прп\дбне, jа=ре'мъ гд\сень воспрiе'мь, и= 
въ бразда'хъ твоегw` се'рдца пшени'цу сjь'явъ духо'вную, 
кла'съ пожа'лъ _е=си`, о_у=твержда'ющь ду'шы, бг~облаже'нне.

Пw'ты мно'жайшими воспрiя'лъ _е=си` вы'шнее цр\ство, 
jа='кw безпло'тенъ на земли` жи'въ, и= тjь'ломъ пожи'въ 
а='гг~льское житiе`. и= ны'нjь о_у='бw въ высоча'йшихъ 
тр\оцjь предстоя`, на'съ помина'й.

Бг~оро'диченъ:

Тлjь'нную мою` пло'ть, бг~оневjь'сто, прiе'мъ w\т 
твои'хъ крове'й безпло'тный, и= въ jа='слехъ возлегi'й 
во'лею, сiю`, (с. 240) ю='же прiя'тъ, w=божа'етъ пло'ть, 
бг~ома'ти, w\т соедине'нiя _е=я` пребл~гi'й.

Пjь'снь г~. I=рмо'съ:

Да о_у=тверди'тся се'рдце мое` въ во'ли твое'й, хр\сте` 
бж~е, и='же надъ вода'ми не'бо о_у=твержде'й второ'е, и= 
w=снова'вый на вода'хъ зе'млю, всеси'льне.

За хр\ста` страда'ти и=зво'ливый, jа='звы терпи'ши 
тjьл_е'сныя, о_у=слажда'яся, му'дре, болjь'зньми и= 
скорбьми`: сегw` ра'ди неболjь'зненну жи'знь ны'нjь 
воспрiя'лъ _е=си`.

Те'плымъ жела'нiемъ сотво'ршагw, страда'льче бг~ому'дре, 
держи'мь, разжже'ннjьй тебе` сама'го поверга'еши хи'трости, 
w=роша'емь дх~а _о=гне'мъ, _е=леvfе'рiе.

Въ свяще'нницjьхъ свяще'ннjьйшiй и= въ мч~ницjьхъ 
му'ченикъ твердjь'йшiй jа='влься, вjьне'цъ сугу'бъ прiя'лъ 
_е=си`, блаже'нне, лице` бж~iе вы'ну ви'дя.

Бг~оро'диченъ:

Же'злъ крjь'пости прозябла` _е=си` хр\ста`, и='мже 
о_у=твержда'емся: тя' бо воwбража'ше а=арw'новъ же'злъ 
и=ногда` прозя'бшiй, недjь'ланная земле`, ч\стая голуби'це 
приснодв~о.

И='нъ. I=рмо'съ:

Пре'жде вjь^къ w\т _о=ц~а` рожде'нному нетлjь'ннw сн~у, 
и= въ послjь^дняя w\т дв~ы воплоще'нному безсjь'меннw 
хр\сту` бг~у возопiи'мъ: вознесы'й ро'гъ на'шъ, ст~ъ _е=си`, 
гд\си.

_W твоегw` му'жества! _w душе'вныя до'блести, сла'вне! 
ты' бо членw'вныя львw'въ сокруши'ти неви'димыхъ жела'я, 
два` ка'меня носи'лъ _е=си` превели'ка во вре'мя но'щи, 
тяготу` на ра'менахъ.

Кто` твоя^ по'двиги и=зрещи` по достоя'нiю возмо'жетъ; 
ты' бо пути^ жестw'кiя въ пусты'ни ше'ствуя, сурw'выя 
же'луди jь='лъ _е=си`, вкуше'нiе навыца'я твое` 
о_у=слажда'ти болjь'зньми воздержа'нiя.

Бг~ови'децъ дре'вле мwv"се'й въ купинjь` сподо'бися (с. 
241) та'инственнагw видjь'нiя: всечестны'й же па'vелъ, 
_о=гню` jа='вльшуся свы'ше, са'мъ позна` jа='вjь себе` 
сама'го, неwпа'льнw распаля'ема.

Бг~оро'диченъ:

Безнача'ленъ сы'й _е=стество'мъ jа='кw бг~ъ, и= _о=ц~у` 
сло'во равноче'стное, _е='же по'дъ лjь'томъ прiя'лъ _е=си` 
ро'ждся w\т дв~ы нача'ло, _е=стество'мъ jа='влься чл~вjь'къ, 
и= младе'нствовавъ, jа='кw _о=троча` ты`, хр\сте`, jа=ви'лся 
_е=си` пелена'ми пови'тъ.

Конда'къ прп\дбнагw, гла'съ и~. Подо'бенъ: Взбра'нной:

W\т ю='ности, му'дре, jа=`же па'че смы'сла вожделjь'лъ 
_е=си` му'жески, мiрскi'й мяте'жъ w=ста'вилъ _е=си`, и= 
бы'лъ _е=си` бж\ственнагw ра'ди жи'тельства тр\оцы жили'ще 
и= просвjьти'лъ _е=си` вjь'рою приступа'ющыя тебjь`. тjь'мъ 
зове'мъ: ра'дуйся, па'vле пребога'те.

Сjьда'ленъ сщ~енному'ченика, гла'съ а~. По\д: Гро'бъ 
тво'й, сп~се.

Свобо'денъ о_у='мъ w\т страсте'й стяжа'въ, бы'лъ _е=си` 
бж~iй и='скреннjьйшiй ра'бъ, и= w\т ле'сти свободи'лъ _е=си` 
до'брjь послу'шавшыя тебе`: пострада'въ же, jа='кw i=ере'й 
и= му'ченикъ, _е=леvfе'рiе, сугу'бъ прiя'лъ _е=си` вjьне'цъ: 
моли` спасти'ся на'мъ.

Сла'ва, прп\дбнагw, гла'съ и~. Подо'бенъ: Прему'дрости:

W=кормля'емь си'лою вседjь'тельною, и= вjь'триломъ 
вкриля'емь кр\стнымъ, легкw` преплы'лъ _е=си` жите'йскую 
бу'рю, и= къ бж\ств_еннымъ и='стиннw приста'нищ_емъ 
дости'глъ _е=си`, добродjь'телей ку'плю мно'гу стяжа'въ, 
ю='же вл\дцjь всjь'хъ прине'слъ _е=си`, и= _е='же благi'й 
ра'бе, слы'шалъ _е=си`, и= си^мъ послjь^дующая. тjь'мже 
па'vле блаже'нне, моли` хр\ста` бг~а грjьхw'въ w=ставле'нiе 
пода'ти чту'щымъ любо'вiю святу'ю па'мять твою`.

И= ны'нjь, бг~оро'диченъ:

Въ напа^сти многоплет_е'нныя впа'дъ, w\т вра^гъ 
ви'димыхъ и= неви'димыхъ, бу'рею w=держи'мь безчи'сленныхъ 
согрjьше'нiй мои'хъ, и= jа='кw къ те'плому заступле'нiю и= 
покро'ву моему`, ч\стая, ко приста'нищу притека'ю твоея` (с. 
242) бл~гости. тjь'мже, преч\стая, и=зъ теб_е` воплоще'нному 
безсjь'меннw моли'ся прилjь'жнw w= всjь'хъ рабjь'хъ твои'хъ, 
непреста'ннw моля'щихтися, бц\де преч\стая, моля'щи _е=го` 
при'снw, согрjьше'нiй w=ставле'нiе дарова'ти воспjьва'ющымъ 
досто'йнw сла'ву твою`.

Кр\стобг~оро'диченъ:

Дв~а и= мт~и и=зба'вителя, кр\сту` предстоя'ще, 
болjь'зненнw со слеза'ми рыда'ющи, мт~рски вопiя'ше, что` 
стра'нное сiе` и= пресла'вное, сн~е; и=сточа'яй всjь^мъ 
человjь'кwмъ безстра'стiе, посредjь` w=сужд_е'нною на 
кр\стjь` распя'тся, въ ре'бра пробода'емь, и= же'лчiю 
напоя'емь w\т ру'къ, jа=`же созда'лъ _е=си`. но воста'ни, и= 
да'руй прегрjьше'нiй w=ставле'нiе вjь'рою пою'щымъ 
бж\ств_енная твоя^ страда^нiя.

Пjь'снь д~. I=рмо'съ:

Дх~омъ прови'дя, пр\оро'че а=вваку'ме, словесе` 
воплоще'нiе, проповjь'далъ _е=си`, вопiя`: внегда` 
прибли'житися лjь'тwмъ, позна'ешися, внегда` прiити` 
вре'мени, пока'жешися. сла'ва си'лjь твое'й, гд\си.

Ни зiя^нiя львw'въ, ни врjь^нiя _о=гня`, ни лю'тыхъ 
прещ_е'нiя, крjь'пости твоегw`, священнотаи'нниче, 
разсла'биша терпjь'нiя: но jа='кw а=дама'нтъ, му'ками 
о_у=слажда'лся _е=си`, ре'вностiю бж\ственною распаля'емь.

Во'дъ живото'чныхъ о_у=ста` твоя^ и=спо'лн_ена, рjь'ки 
и=сточи'ша бж\ственныхъ о_у=че'нiй, священному'чениче, 
потопля'ющыя беззако'ннующихъ руга^нiя, и= напая'ющыя 
сердца` позна'вшихъ хр\ста` бг~а.

Вельми' тя прославля'я тво'й содjь'тель, за него'же 
о_у=се'рдствовалъ _е=си` страда'ти, страстоте'рпче, го'лубя 
тебjь` посыла'етъ приноша'юща пи'щу а='гг~льскую, 
равноа'гг~льну бы'вшу страда'нiй свjьтлjь'йшими сiя'ньми.

Бг~оро'диченъ:

О_у=жасо'шася зря'ще а='гг~льская вw'инства, ка'кw (с. 
243) неви'димый зра'комъ су'щимъ по на'мъ и=зъ теб_е` 
ви'дjьнъ бы'сть, дв~о бг~ороди'тельнице: _е=го'же моли`, 
спасе'нiя сподо'бити вся^, вjь'рнw тя` сла'вящыя.

И='нъ. I=рмо'съ:

Же'злъ и=зъ ко'рене i=ессе'ова, и= цвjь'тъ w\т негw`, 
хр\сте`, w\т дв~ы прозя'блъ _е=си`, и=зъ горы` хва'льный, 
приwсjьне'нныя ча'щи, прише'лъ _е=си` вопло'щся w\т 
неискусому'жныя, невеще'ственный и= бж~е, сла'ва си'лjь 
твое'й, гд\си.

Сно'мъ побjьди'вшуся тебjь` и=ногда` во вре'мя ю='ности, 
и= ко всено'щному w=сла'бившуся стоя'нiю, тво'й ви'дjьвъ 
честны'й о_у=чи'тель пе'тръ, по лицу`, _о='ч~е, 
о_у=даря'етъ: и= тебjь` зауше'нiе да'въ, дае'тъ а='бiе 
и=сцjьле'нiе.

Бг~у _о=со'бь бесjь'дуя, и= сему` прибли'жився 
несре'дственнjь па'vелъ, _о=ц~ъ на'шъ, никогда'же 
побjьди'вся w\т сна` пребы'сть по jа='звjь о_у=чи'телевjь: 
но jа='коже безпло'тенъ сы'й, бо'дръ при'снw бы'сть.

Сосу'дъ свяще'ннjьйшiй jа='влься, мv'ро нб\сное хр\ста` 
прiя'лъ _е=си` се'рдцемъ твои'мъ, и= свjьщу` твоегw` 
терпjьли'внагw воздержа'нiя жи'тельствомъ добродjь'тельнымъ 
вже'гъ свjь'тлw, къ невjь'стнику бж\ственному восте'клъ 
_е=си`.

Бг~оро'диченъ:

И=мjь'я, сло'ве, пр\сто'лъ нб~о, зе'млю же подно'жiе, въ 
ложесна` дв~ы воплоща'яся вше'лъ _е=си`, и= во о_у=бо'гъ 
верте'пъ всели'лся _е=си`: w\т волхвw'въ же, царе'й 
персi'дскихъ, jа='кw цр~ь да'ры и= бг~очеловjь'къ прiя'лъ 
_е=си`.

Пjь'снь _е~. I=рмо'съ:

Тво'й ми'ръ да'ждь на'мъ, сн~е бж~iй: и=но'гw бо, 
ра'звjь теб_е`, бо'га не зна'емъ, и='мя твое` и=мену'емъ, 
jа='кw бг~ъ живы'хъ и= ме'ртвыхъ _е=си`.

Ле'стными о_у=хищря'яй о_у=кра'сти тя` словесы`, 
му'чениче, вра'гъ вселука'вый, смjь'хъ зри'тся, му'дростiю 
твое'ю мудре'цъ sло'бы прехищря'емь. (с. 244)

На колесни'цjь взима'емь бж\ственныхъ добродjь'телей, 
сла'вне, высоту` дости'глъ _е=си` муче'нiя, и= низложи'лъ 
_е=си` лука'выхъ бjьсw'въ превознесе'нную горды'ню.

Ви'дjьти красоту` жела'я i=и~сову, прп\дбне, тебе` 
сама'го о_у=краси'лъ _е=си` муче'нiя красото'ю: и= къ нему` 
прише'лъ _е=си`, вjьнча'вся свjь'тлымъ вjьнце'мъ.

Бг~оро'диченъ:

О_у=дивля'етъ вся'къ о_у='мъ чу'до твое`, ч\стая: 
ражда'еши бо бг~а пло'тiю, и= пита'теля пита'еши млеко'мъ, 
и=скуше'нiя му'жеска не позна'вши, са'мъ jа='кw вjь'сть 
_е=ди'нъ.

И='нъ. I=рмо'съ:

Бг~ъ сы'й мi'ра, _о=ц~ъ щедро'тъ, вели'кагw совjь'та 
твоегw` а='гг~ла, ми'ръ подава'юща, посла'лъ _е=си` на'мъ. 
тjь'мъ бг~оразу'мiя къ свjь'ту наста'вльшеся, w\т но'щи 
о_у='тренююще, славосло'вимъ тя`, чл~вjьколю'бче.

W\т ка'ла страсте'й w=чи'стивъ о_у='мъ, нескве'рно 
зерца'ло бы'лъ _е=си`, w=сiя'нiя дх~а прiе'мъ при'снw. 
тjь'мже тебjь` и=скуси'тель посрами'ся прирази'вся, и='же 
сада` sло'бы не'мощь и=з\ъучи'вый.

Му'дрость су'щw, хр\ста` бг~а во твое'мъ се'рдцы 
стяжа'въ w=бита'ющую, нему'драго низложи'лъ _е=си` sло'бы 
мудреца`, нога'ми твои'ми кра'сными, мудростьми` разли'чными 
прельсти'ти тя`, па'vле бг~ому'дре, покуша'ющася.

Свjь'та сы'й прiя'телище, дне` сы'нъ, тмы` прельсти'лъ 
_е=си` нача'льника jа='коже льва`, на тя` навjь'тующа, 
земны'ми тру'сы и= колеба^нiи ка'менiй, безсту'дiемъ 
о_у=страша'юща, па'vле, и= мечта^нiи свирjь'пствующа.

Бг~оро'диченъ:

И=зве'рженна пе'рваго а=да'ма и=зъ _е=де'ма, приснодв~о 
_о=трокови'це бг~оневjь'сто, сло'во пребезнача'льное и=зъ 
теб_е` вопло'щся, и= въ jа='сли безслове'сныхъ восклони'вся, 
jа='кw мл\днецъ, на'шъ ро'дъ w\т безслове'сiя и=зба'ви. (с. 
245)

Пjь'снь s~. I=рмо'съ:

Пр\оро'ка i=w'ну подража'я, вопiю`: живо'тъ мо'й, бл~же, 
свободи` и=зъ тли`, и= спаси' мя, сп~се мi'ра, зову'ща: 
сла'ва тебjь`.

Наро'читый _о=ве'нъ па'ствъ хр\сто'выхъ, па'стырь 
слове'снjьйшiй, по'двигwвъ стезя` прославля'ется, бг~а 
просла'вивъ свои'ми о_у=десы`.

Вжи'лився къ бг~у воззрjь^нiи, му'дре, w=безжи'лилъ 
_е=си` врага` многоко'зненнаго тве'рдw, приснопа'мятне, 
му'ченикwвъ сла'во, свяще'нства пра'вило.

Къ ра'намъ терпя`, ко _о=гню` самоидя`, о_у=спи'лъ 
_е=си` sвjьре'й свирjь'пыхъ стремл_е'нiя, неусы'пну къ 
зижди'телю и=мjь'я любо'вь.

Бг~оро'диченъ:

Свяще'нiя сjь'нь jа='вльшися, марi'е, w=скверне'нную 
сластьми` _о=кая'нную мою` ду'шу w=святи`, и= бж\ственныя 
сла'вы прича'стницу сотвори`.

И='нъ. I=рмо'съ:

И=зъ о_у=тро'бы i=w'ну младе'нца и=зблева` морскi'й 
sвjь'рь, jа=кова` прiя'тъ: въ дв~у же все'льшееся сло'во, и= 
пло'ть прiе'мшее про'йде сохра'ншее нетлjь'нну. _е=гw'же бо 
не пострада` и=стлjь'нiя, ро'ждшую сохрани` неврежде'нну.

Jа='коже сп~съ, хр\сто'съ бг~ъ на'шъ ма'лыми хлjь^бы 
наро'дъ насы'ти многочи'сленъ, та'кожде и= па'vелъ таи'нникъ 
хр\сто'въ, скуде'ла малjь'йшагw ма'лою водо'ю мно'ж_ества до 
сы'тости возвесели`: и= сы'тость jа=вля'етъ _о=би'лiе.

О_у=ставля'еши зно'й моли'твами твои'ми, чу'дне, и= 
рjьши'ши гла'дъ прети'мый: вода'ми же свы'ше пролiя'вшимися 
о_у=пая'еши зе'млю, и= напая'еши сухi^я сея` бразды^, 
прозяба'я и= богатя` дарова^нiи, и= о_у=множа'яй сея` 
дjь'ланiе.

Неболjь'зненную жи'знь въ болjь'знехъ воспрiя'лъ _е=си`, 
и= болjь'зней лю'тыхъ о_у=ставля'еши w=sлобле'нiе, вjь'рою 
прося'щымъ прiя'ти врачева^нiя w\т теб_е`, всече'стне, 
_о=тц_е'въ (с. 246) добро'то. тjь'мже разрjьши` болjь^зни 
моя^ душ_е'вныя и= тjьл_е'сныя, молю'ся.

Бг~оро'диченъ:

Сло'во _о='ч~ее, сн~е бж~iй безлjь'тне, и= порожде'нiе 
мт~ре ч\стыя бг~о_отрокови'цы превjь'чное, jа='кw бг~ъ, и= 
jа='кw человjь'къ мл\днецъ сы'й, въ верте'пjь вмjьсти'ся 
невмjьсти'мый. тjь'мже вси` дивя'щеся покланя'емся вели'кому 
та'инству.

Конда'къ священному'ченику, гла'съ в~. Подо'бенъ: 
Тв_е'рдыя:

Jа='кw о_у=добре'нiе свяще'нникwвъ, прп\дбне, и= 
пред\ъувjьща'нiе страстоте'рпц_евъ вси` восхваля'емъ, и= 
про'симъ тя`, священному'чениче _е=леvfе'рiе: любо'вiю 
па'мять твою` пра'зднующыя бjь'дъ много_обра'зныхъ свободи`, 
моля` непреста'ннw w= всjь'хъ на'съ.

I='косъ:

Пре'зри, бл~гоутро'бне жизнода'вче, jа='кw 
чл~вjьколю'бецъ _е=ди'нъ и= ще'дрый бг~ъ, души` моея` 
w=мраче'нiе, и= всемо'щною десни'цею твое'ю, сло'ве, 
страсте'й свободи` стуже'нiя, jа='кw да твоего` i=ера'рха 
воспою` _е=леvfе'рiя, то'й бо и='стиннw и=зъ о_у=тро'бы 
позна'ся тебjь`, и= w=святи'ся, и= возложе'нъ бы'сть jа='кw 
самуи'лъ, w\т ма'тере свяще'нныя тебjь` зижди'телю, моля` 
непреста'ннw w= всjь'хъ на'съ.

Пjь'снь з~. I=рмо'съ:

Су'щымъ въ пещи` _о=трокw'мъ твои^мъ, сп~се, не 
прикосну'ся, ниже` стужи` _о='гнь. тогда` трiе`, jа='кw 
_е=ди'нjьми о_у=сты`, поя'ху, и= бл~гословля'ху, глаго'люще: 
бл~гослове'нъ бг~ъ _о=ц~ъ на'шихъ.

Да велича'ется, взыва'лъ _е=си`, му'дре, раздробля'емь, 
ны'нjь во пло'ти мое'й хр\сто'съ, не о_у=жаса'юся 
распале'нiй коно'бwвъ, не бою'ся сме'рти, ни sвjьре'й 
стремле'нiй, су'щiя ра'ди жи'зни.

_Е=ди'нагw бг~а добро'ты и=скi'й, _е=ди'ну тогw` сла'ву 
получи'ти жела'ю: да раздробля'ется и= w=паля'ется все` 
тjь'ло мое`, взыва'лъ _е=си`, сла'вне: свобожде'нiя и=щу`, 
порабоща'ющагw хр\сту`. (с. 247)

Смотря'я бу'дущую жи'знь, блаже'нне, мi'ру 
о_у=мертви'лся _е=си` и='стиннw, и= jа='кw зла'то, 
jа='звенными и=скуш_е'нiи разже'гся, просiя'лъ _е=си`, и= 
положи'лся _е=си` въ сокро'вищахъ нб\сныхъ _о=би'телей.

Бг~оро'диченъ:

Чистjь'йшу тя` _е=ди'ну w=брjь'тъ, всенепоро'чная, 
сло'во чистjь'йшее бж~iе, и=зъ чре'ва твоегw` роди'вся, 
вjь^рныя w=чища'етъ w=скверн_е'нiя, бг~оневjь'сто, 
прибы^вшая на'мъ w\т неудержа'нiя страсте'й.

И='нъ. I=рмо'съ:

_О='троцы благоче'стiю совоспита'ни, sлочести'вагw 
велjь'нiя небре'гше, _о='гненнагw преще'нiя не о_у=боя'шася, 
но посредjь` пла'мене стоя'ще поя'ху: _о=тц_е'въ бж~е, 
бл~гослове'нъ _е=си`.

Jа='кw со'лнце возсiя'въ, восто'къ а='бiе просвjьти'лъ 
_е=си`, на сто'лпъ же возше'дъ, jа='кw посредjь` нб~се` 
стоя`, вселе'нную всю` о_у=ч_е'нiи возвесели'лъ _е=си`, 
_о=тц_е'въ, вопiя`, бж~е, бл~гослове'нъ _е=си`.

О_у=дали'лся _е=си`, бjь'гая мiрски'хъ во'лнъ, и= въ 
пусты'ни _псало'мски водвори'вся, бг~облаже'нне, прiя'лъ 
_е=си` бг~а въ се'рдцы твое'мъ, а='гг~льскимъ хране'нiемъ 
тебе` соблюда'юща.

Зрjь'лъ _е=си` муч_е'нiя та'мwшняя мы'сленными _о=чесы`, 
и= чл~вjьколю'бною твое'ю душе'ю се'рдцемъ болjь'знуя, 
слеза'ми себе` при'снw w=мака'лъ _е=си`, не jа='кw дв~дъ во 
вре'мя но'щи посте'лю.

Бг~оро'диченъ:

Безпло'тный воплоща'ется, и= безлjь'тный въ лjь'то 
быва'етъ, и= пелена'ми повива'ется на'съ ра'ди, и='же зе'млю 
повива'яй гд\сь мгло'ю, пло'ть са'мъ па'че постиже'нiя 
неизмjь'ннw jа=ви'вся w\т неискусому'жныя.

Пjь'снь и~. I=рмо'съ:

_Е=гw'же о_у=жаса'ются а='гг~ли и= вся^ вw'инства, 
jа='кw творца` и= гд\са, по'йте сщ~е'нницы, просла'вите, 
_о='троцы, бл~гослови'те лю'дiе и= превозноси'те во вся^ 
вjь'ки. (с. 248)

Процвjь'тъ, прозя'блъ _е=си` са'дъ красе'нъ муче'нiй 
свjь'тлостьми, му'ченикwвъ добро'то, и= ны'нjь рая` цвjь'ти 
jа=ви'стеся, бж\ственно благово'нiе и=спуща'юще бж\ственнjь.

Кропле'ньми крове'й твои'хъ, рожде'ннаго и=зъ нея`, 
кро'вь свою` ма'ти приwбща'етъ: твоему' бо тjьлеси` 
w=б\ъе'мшися, му'дре, мече'мъ скончава'ется, и= живе'тъ во 
вjь'ки.

И=сцjьле'нiй во'ды, чуде'съ рjь'ки и=злива'етъ 
тре'бующымъ ра'ка твоя`, му'дре, w\тмыва'юще скв_е'рны 
душетлjь'нныхъ страсте'й, му'чениче i=ера'рше, во вся^ 
вjь'ки.

Бг~оро'диченъ:

Jа='кw до'ждь, во о_у=тро'бу твою` сни'де хр\сто'съ, и= 
всю` напои` тва'рь вои'стинну, и=зсуши'въ, дв~о, му^тныя 
рjь'ки i=дwлонеи'стовства, _е=ди'нъ бл~годjь'тель.

И='нъ. I=рмо'съ:

Чу'да преесте'ственнагw росода'тельная и=з\ъwбрази` 
пе'щь _о='бразъ: не бо`, jа=`же прiя'тъ, пали'тъ ю='ныя, 
jа='кw ниже` _о='гнь бж\ства` дв~ы, въ ню'же вни'де 
о_у=тро'бу. тjь'мъ, воспjьва'юще, воспое'мъ: да 
благослови'тъ тва'рь вся` гд\са, и= превозно'ситъ во вся^ 
вjь'ки.

Спротяже'ну съ дв~домъ благогла'сну пjь'снь всестро'йну 
пjь'лъ _е=си`, глаго'ля: jа='кw о_у=тjьш_е'нiя твоя^ ду'шу 
мою` бг~олjь'пнw чл~вjьколю'бнымъ манове'нiемъ, всецр~ю`, 
возвесели'ша. тjь'мже ра'дуяся взыва'лъ _е=си`: да 
благослови'тъ тва'рь вся` гд\са, и= превозно'ситъ _е=го` во 
вjь'ки.

Подава'яй тебjь` jа=`же проти'ву любви` зижди'тель, w\т 
ю='ности соблюда'я тя` десни'цею, и= треми` пита'етъ тя` 
сала'тами бг~олjь'пнw, jа='кw w\т младе'нства вся'ко 
похотjь'нiе попра'вша: руко'ю же а='гг~ла сiя^ дае'тъ, 
jа='кw а='гг~льскому житiю` ревну'ющу, препросла'вленному 
тебjь`, па'vле бг~оно'се.

Возмого'ша о_у=бjьжа'ти w=сужде'нiя трiе` w=сужде'ннiи 
свя'зани му'жiе, jа='кw о_у=кло'ншеся служе'нiя _о='бщагw: 
о_у='зъ бо неви'димw и='менемъ разрjь'шшеся твои'мъ, _о='ч~е 
(с. 249) всесла'вне, свя'занныхъ w\т бjь'дъ и=зба'ви, и= 
_е=ди'ною носи'мы руко'ю содержа'щагw.

Бг~оро'диченъ:

Сл~нце пра'вды ро'ждшая, sвjьздо'ю созыва'етъ волхвы` со 
зла'томъ, и= смv'рною же и= лiва'номъ, новолjь'пнw 
покланя'ющеся невра'щнw мл\днствовавшему: _е=го'же па'стырiе 
возвели'чиша, и= а='гг~лъ мно'жество воспjь'ша сла'вяще, 
jа='кw и= по существу` бг~а, и= чл~вjь'ка _е=стество'мъ.

Пjь'снь f~. I=рмо'съ:

Живопрiе'мный и=сто'чникъ приснотеку'щiй, свjьтоно'сный 
свjьти'льникъ бл~года'ти, хра'мъ w=душевле'нный, сjь'нь 
преч\стую, нб~се` и= земли` простра'ннjьйшую, бц\ду, 
вjь'рнiи велича'емъ.

О_у=ста` бж~iя бы'въ, w\т о_у='стъ чужда'гw лю'ди 
суему'др_енныя восхи'тивъ, показа'лъ _е=си` наслjь'дники 
благода'ти, и= пострада'въ крjь'пкw, со i=ер_е'и и= 
страда^льцы живе'ши, _е=леvfе'рiе.

Чи'стая мv"рополо'жница дх~а, добродjь'телей кра'сное 
жили'ще, а='гнецъ неsло'бивый, свjьти'льникъ незаходи'мый, 
i=ера'рхwвъ степе'нь и= мч~никwвъ, да восхва'лится вjь'рнw 
_е=леvfе'рiй.

Во свjь'тjь живе'ши и='стиннw невече'рнjьмъ, свjь'тъ 
бы'въ со'лнца свjьтлjь'йшiй. тjь'мъ па'мять твою` 
свjьтоно'сную дне'сь соверша'ющыя, страсте'й мглы` и=зба'ви 
къ бг~у твои'ми моли'твами, _е=леvfе'рiе.

Бг~оро'диченъ:

Пощади` на'съ пою'щихъ твое`, гд\си, _е='же и=зъ дв~ы, 
неизрече'нное рж\ство`, w\т напа'стей и=збавля'я и= 
страсте'й и= скорбе'й, мольба'ми _е=я` твоя^ рабы^, jа='кw 
бл~годjь'тель, и= _е=ди'нъ чл~вjьколю'бецъ.

И='нъ. I=рмо'съ:

Та'инство стра'нное ви'жу и= пресла'вное: нб~о, 
верте'пъ: престо'лъ херувi'мскiй, дв~у: jа='сли, 
вмjьсти'лище, въ ни'хже возлеже` невмjьсти'мый хр\сто'съ 
бг~ъ, _е=го'же воспjьва'юще, велича'емъ. (с. 250)

Повjь'дуетъ _е='же къ бг~у дерзнове'нiе твое`, и= jа=`же 
соверши'лъ _е=си`, по _е='же къ нему` w\тше'ствiи, чу^дная 
дjьла`: мно'гихъ бо _е=ле'емъ твоегw` свjьтовожде'нiя, w\т 
неду^гъ разли'чныхъ свободи'лъ _е=си`.

Всесвjь'тлу твою` ду'шу и=мjь'я, прп\дбне, jа='кw 
мv'ромъ благода'ти ве'сь напои'вся, _е=ле'емъ де'мwны 
w\тго'ниши, прокаж_е'нныя w=чища'я и= о_у=грыз_е'нныя 
главы^, и= кра'стъ лю'тыхъ о_у=ставля'я болjь^зни.

Распа'дся па'даетъ сатана` вселука'вый, _о='бразомъ 
всесвирjь'па sвjь'ря, зря` просте'рша тебе` _е=ле'й канди'ла 
твоегw`, jа='кw мv'ро, на и=сцjьле'нiе разли'чныхъ 
неду'гwвъ, и= стра'хомъ w=держи'мь и=счезе`.

Бг~оро'диченъ:

Зачала` _е=си` въ послjь^дняя лjь^та въ ложесна'хъ 
твои'хъ, _е=го'же _о=ц~ъ роди` сн~а пре'жде вjь^къ 
нетлjь'ннw, неискусому'жная мт~и. сего` sвjьздо'ю небеса` 
показу'ютъ, и= земля` пеще'рою земно'ю.

Свjьти'ленъ _о=ктw'иха: Сла'ва, прп\дбнагw. По\д: Со 
о_у=ченики^ взы'демъ:

Дв~дски процвjь'лъ _е=си` въ дому` гд\сни, jа='кw 
фi'нi_ксъ, _о='ч~е прп\дбне, плоды` твои'хъ трудw'въ во сто` 
ны'нjь о_у=мно'живъ. тjь'мже по'лкъ де'мwнwвъ ту'чами сле'зъ 
твои'хъ, па'vле блаже'нне, погру'жь, w\т хр\ста` по'честь и= 
вjьне'цъ побjь'ды прiя'лъ _е=си`, и= чуде'съ, прему'дре, 
независтнобога'тую бл~года'ть.

И= ны'нjь, бг~оро'диченъ:

И='же горjь` сла'вимый бж~ески w\т а='гг~лъ, нjь'дръ 
_о=те'ческихъ не w\тступи'въ, ч\стая, неизрече'ннw, съ 
до'льними поживе`: ты' же сегw` была` _е=си` спасе'нiя 
вино'вна, w\т ч\стыхъ твои'хъ крове'й сему`, ч\стая, па'че 
сло'ва пло'ть заимода'вши. _е=го'же моли`, рабw'мъ твои^мъ 
и=збавле'нiе да'ти прегрjьше'нiй.

На стiхо'внjь _о=ктw'иха. (с. 251)