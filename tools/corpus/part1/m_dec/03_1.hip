<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 17)

Мjь'сяца тогw'же въ г~-й де'нь.

Ст~а'гw пр\оро'ка софо'нiи.

И= прп\дбнагw _о=тца` на'шегw са'ввы стороже'вскагw.

Слу'жба _е=гw` пи'сана по се'й слу'жбjь.

На Гд\си, воззва'хъ, стiхи^ры пр\оро'ка г~, гла'съ 
д~. По\д: Зва'нный свы'ше:

И='же зарю` бг~онача'льнjьйшагw сiя'нiя прiи'мъ * 
о_у=ма` чистото'ю, * и= бж\ственныхъ слове'съ * 
провозвjь'стникъ и= прозна'менатель, * и= пр\оро'къ 
бж\ственный бы'въ, * о_у=ста` бг~одви^жимая jа=ви'лся _е=си` 
дх~а: * jа=`же w\т негw` тебjь` показу'_емая проповjь'дуя * 
и= сказу'я всjь^мъ jа=зы'кwмъ * дае'мое спасе'нiе, * и= 
цр\ствiе хр\сто'во, всече'стне. * _е=го'же моли` * спасти` 
и= просвjьти'ти ду'шы на'шя.

И='же бг~овидjь'нiемъ сiя'я досто'йнw, * и= 
пр\оро'ческимъ предсjьда'тельствомъ, * и= благода'тiю 
почествова'нъ, бг~одохнове'нне, * и= бж\ственнагw 
сподо'бленъ блаже'нства, * къ преблаго'му ны'нjь 
дерзнове'нiемъ твои'мъ * и= ми'лованiемъ w=держи'мь, * 
моля'ся не преста'й * w= и=`же вjь'рою тя` восхваля'ющихъ, * 
и= чту'щихъ, jа='кw бг~оглаго'лива, * и= че'стна и= 
бг~опрiя'тна, * w\т бjь'дъ и=зба'вити, и= спасти` ду'шы 
на'шя. (с. 18)

Твоего` пр\оро'ка, * jа='кw w=душевле'нна _о='блака, 
показа'лъ _е=си`, безсме'ртне, * во'ду точа'ща въ жи'знь во 
и='стинну вjь'чную, * посла'въ сего` бога'тнw, * и= 
дарова'въ дх~а всест~а'го, * _е=диносу'щнаго тебjь` _о=ц~у` 
вседержи'телю, * и= сн~у твоему`, * и=зъ твоегw` существа` 
возсiя'вшему, * и='мже прорече` сп~си'тельное прише'ствiе * 
хр\ста` бг~а на'шегw, * и= jа=зы'кwмъ всjь^мъ спасе'нiе 
провозвjьсти`.

И='ны стiхи^ры бц\ды, гла'съ и= подо'бенъ то'йже:

(А='ще а=ллилу'iа, пою'тся сi'и стiхи^ры пре'жде, 
пото'мъ ст~а'гw).

И='же благоче'стнw покланя'ющыяся * твоему` 
рж\ству`, * w\т вся'кагw спаса'й навjь'та вра'жiя, * 
бг~ороди'тельнице всенепоро'чная, * jа='кw предста'тельница 
всегw` ро'да на'шегw су'щи: * тя' бо ны'нjь по'мощь вси` 
стяжа'хомъ, * прибjь'жище же и= о_у=твержде'нiе, * и= 
хода'таицу ко вл\дцjь хр\сту` и= гд\су. * _е=го'же моли`, 
дарова'ти ми'ръ мi'ру, мо'лимся, * и= грjьхw'въ разрjьше'нiе 
* притека'ющымъ въ кро'въ тво'й.

Се` гно_е'нiя w=бнажа'ю тебjь` * души` моея`, * и= 
показу'ю лю^тыя jа='звы, * jа=`же разбw'йницы наложи'ша 
мнjь`, * лука'вствiя по'мыслы, * де'мwнскими смущ_е'нiи: * 
вл\дчце всенепоро'чная, * цjьли'теля ду'шъ и= тjьле'съ 
ро'ждшая, * и=сцjьле'нiе ты' ми пода'ждь си^мъ, * 
и=злива'ющи _е=ле'й милосе'рдiя твоегw` и= бла'гости, * къ 
благорастворе'нiю спасе'нiя и= здра'вiя.

Не скры'ю _о=кая'нный лю'тыхъ мои'хъ, * jа='кw вся^ 
стяжа'хъ, jа='же ненави'дитъ бг~ъ: * пло'ть w=скверни'хъ и= 
ду'хъ мо'й, * и= о_у='мъ помышл_е'нiи нечи'стыми, * и= 
дjь'лы и= словесы` скве'рными: * я=зы'комъ w=сужда'ю 
согрjьша'ющихъ, * са'мъ гw'ршая содjьва'ю, 
бг~ороди'тельнице: * всjь'хъ мнjь` си'хъ да'ждь 
и=справле'нiе, * да, восклони'вся sла'гw моегw` _о=бы'чая, * 
припа'даю и= пла'чуся, * w= ни'хже sлjь` содjь'лахъ * въ 
жи'зни мое'й хожде'нiемъ.

Сла'ва, и= ны'нjь, Подо'бенъ: то'йже. (с. 19)

Jа='кw во глубину` мно'гихъ согрjьше'нiй впадо'хъ * 
w\т лjь'ности моея` * и= о_у=ны'нiя _о=кая'нный и= 
невjь'дjьнiя, * и= w\тча'янiемъ ны'нjь w=держи'мь _е='смь: * 
бу'ди ми` по'мощь и= w=чище'нiе, * и= спасе'нiе, преч\стая, 
* и= о_у=тjьше'нiе благопремjь'ннw подаю'щи ми`. * тя` 
молю`, * и= тебjь` ми'лся дjь'ю и= припа'даю, * и= вjь'рою 
зову' ти, * да не jа=влю'ся до конца` льсти'вому 
w=бра'дованiе.

Кр\стобг~оро'диченъ, подо'бенъ то'йже:

Не рыда'й мене`, мт~и, * зря'щи на дре'вjь 
повjь'шена твоегw` сн~а и= бг~а, * на вода'хъ повjь'сившаго 
зе'млю неwдержи'мw, * и= всю` тва'рь созда'вшаго: * и='бо 
воста'ну и= просла'влюся, * и= а='дwва ца^рствiя сокрушу` 
крjь'постiю, * и= погублю` тогw` си'лу, * и= свя^занныя 
и=зба'влю * w\т sлодjь'йства _е=гw`, * jа='кw 
бл~гоутро'бенъ, * и= _о=ц~у` моему` приведу`, * jа='кw 
чл~вjьколю'бецъ.

На стiхо'внjь _о=ктw'иха. Тропа'рь, гла'съ в~:

Пр\оро'ка твоегw` софо'нiи па'мять, гд\си, 
пра'зднующе: тjь'мъ тя` мо'лимъ, спаси` ду'шы на'шя.



На о_у='трени канw'нъ, _е=гw'же краегране'сiе:

Софо'нiева мя` сла'ва да о_у=ясни'тъ. 
Fеофа'ново:

Гла'съ s~. Пjь'снь а~. I=рмо'съ:

Jа='кw по су'ху пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

Тя` мо'лимъ, пр\оро'че, бж~iю пр\сто'лу предстоя'ща 
моли'ти прилjь'жнw, просвjьще'нiе дарова'ти на'мъ, вjь'рою 
честну'ю пою'щымъ па'мять твою`.

_О=рга'нъ бж\ственный jа=ви'лся _е=си`, вмjьща'ющь 
бж\ственнагw дх~а просвjьще'нiй и= дарw'въ, софо'нiе 
всему'дре: тjь'мъ, ра'дующеся, вjь'рнiи тя` о_у=блажа'емъ. 
(с. 20)

Бг~оро'диченъ:

Свjьтлjь'йшими заря'ми всю` зе'млю возсiя'вшее 
сл~нце и=зъ ст~а'гw чре'ва твоегw` w=заря'етъ, вл\дчце: 
и='миже просвjь'щшеся, тя` бж~iю мт~рь почита'емъ.

Пjь'снь г~. I=рмо'съ:

Нjь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`.

Вся^ ви'дяй, jа='кw бг~ъ, бу'дущихъ зна'нiе, и= 
хотя'щихъ бы'ти вjь'дjьнiе тебjь` jа=вле'ннw проявля'етъ 
бг~олjь'пнw и= показу'етъ, бл~же'нне досточу'дне.

Вжили'въ, бл~же'нне, тво'й о_у='мъ благоче'стнымъ 
дерзнове'нiемъ, дх~у бж\ственному подклони'лъ _е=си` тебе`, 
и= бы'лъ _е=си` прiя'тенъ та'мw су'щихъ бж\ственныхъ 
вдохнове'нiй.

Бг~оро'диченъ:

Се`, тебе` вси` ро'ди блажа'тъ вjь'рою, безлjь'тное 
сло'во пло'тiю въ лjь'то ро'ждшую преесте'ственнw и= дв~у 
па'ки пребы'вшую.

Сjьда'ленъ, гла'съ s~. Подо'бенъ: Милосе'рдiя 
дв_е'ри:

W=чи'стивъ w\т скве'рнъ о_у='мъ, всему'дре, зерца'ло 
бж\ственное содjь'лалъ _е=си`, лу'чъ прiя'тно бж\ственнагw 
дх~а. и= ны'нjь ко и=сто'чнику ра'дуяся w\тше'лъ _е=си` 
сiя'нiй, пр\оро'че софо'нiе.

Сла'ва, и= ны'нjь, бг~оро'диченъ:

W\т се'рдца стена'нiе и= w\т о_у=тро'бы приноша'ю 
ти`, пренепоро'чная, твое` прося` благопребы'тное 
заступле'нiе: поми'луй всестра'стную мою` ду'шу. 
о_у=ми'лостиви многоми'лостиваго бг~а, и=зба'вити мя` суда` 
и= _е='зера _о='гненнагw, _е=ди'на бл~гослове'нная.

Кр\стобг~оро'диченъ.

Тя` ро'ждшая, хр\сте`, приснодв~а _о=трокови'ца, на 
кр\стjь` зря'щи, на'съ ра'ди вознесе'на, о_у=язвля'ше свое` 
печа'ли _о=ру'жiемъ се'рдце и= ду'шу, и= пла'каше, рыда'ющи 
мт~рски: тоя` моли'твами поми'луй ны`, гд\си ми'лостиве. (с. 
21)

Пjь'снь д~. I=рмо'съ:

Хр\сто'съ, моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи w\т смы'сла чи'ста, w= 
гд\сjь пра'зднующи.

Всjь'хъ гд\сь на'мъ jа=ви'ся по пр\оро'честву, 
бл~же'нне, твоему`, вся^ призыва'я къ позна'нiю своему`, и= 
рабо'ты свободи`.

Бл~года'тiю w=заря'емь, провозгласи'лъ _е=си` 
глаго'ля, подъ и='го _е=ди'но подкланя'ющымся рабо'тати, 
послjь'дующымъ вjь'рjь и= гд\су служа'щымъ.

Бг~оро'диченъ:

Марi'е всеч\стая, страсте'й смуще'нiе моегw` 
по'мысла и= напа'стей бу'рю разори`, безстра'стiя 
и=сто'чникъ ро'ждши, мт~и дв~о.

Пjь'снь _е~. I=рмо'съ:

Бж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

W\т непра'вды къ добродjь'тели, и= w\т страсте'й 
плjьне'нiя мя`, бл~же'нне, w=брати` твои'ми мольба'ми, 
пр\оро'че сла'вне, и= къ свjь'ту благоче'стiя дjь'лъ 
о_у=пра'ви.

Просвjьти'въ твою` ду'шу добродjь'телей 
благо_обра'зiями, о_у=го'дну показа'лъ _е=си` къ сiя'нi_емъ 
бж\ственнагw дх~а, w\т негw'же и= проро'чества бл~года'тiю 
w=богати'лся _е=си`.

Бг~оро'диченъ:

Возглаша'ютъ проро'ч_еская реч_е'нiя, преч\стая, 
мно'гими _о='бразы рж\ство` твое`, и='хже мы` ны'нjь сбытiе` 
зря'ще, и='стиннw бц\ду тя` возвjьща'емъ.

Пjь'снь s~. I=рмо'съ:

Жите'йское мо'ре воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многоми'лостиве.

Прiе'мъ, сла'вне, дх~а зари^ jа=вле'нiемъ, jа='кw 
зерца'ло проро'ч_ествiя бж\ственнагw сiя'нiя, w=блиста'лъ 
_е=си`, jа='кw су^щая, проро'чествуя бу^дущая.

Тво'й прiи'де цр~ь, ра'дуйся, сiw'не, и= красу'йся, 
ви'дя, (с.22) и= мi'ръ просвjьти` блиста'ньми своегw` 
бж\ства`, и= де'мwнскую ле'сть посрами`.

Бг~оро'диченъ:

Пло'ти бре'ннjьй соедини'ся, и='же и=зъ _о=ц~а` 
_е=диноро'дный въ ложесна'хъ твои'хъ, _е=ди'нъ и=зъ дву'хъ 
про'йде безъ тлjь'нiя, соблю'дъ неврежде'нно ч\стое 
дjь'вство твое`, всепjь'тая.

Конда'къ, гла'съ д~. Подо'бенъ: Jа=ви'лся _е=си`:

Jа=ви'лся _е=си` свjьтоза'ренъ бж\ственнымъ дх~омъ, 
пр\оро'че софо'нiе, бж~iе jа=вле'нiе возгласи'въ: ра'дуйся 
sjьлw`, дщи` сiw'ня i=ерусали'мова, проповjь'ждь: се` цр~ь 
тво'й гряде'тъ, спаса'яй.

Пjь'снь з~. I=рмо'съ:

Росода'тельну о_у='бw пе'щь содjь'ла а='гг~лъ 
прп\дбнымъ _о=трокw'мъ, халд_е'и же w=паля'ющее велjь'нiе 
бж~iе мучи'теля о_у=вjьща` вопи'ти: бл~гослове'нъ _е=си`, 
бж~е _о=т_е'цъ на'шихъ.

Возсiя` па'мять твоя`, пр\оро'че, мi'ру, jа='коже 
со'лнце, w=заря'ющи проро'чества бл~года'тiю твое'ю 
согла'снw пою'щыя вjь'рнw: бл~гослове'нъ _е=си`, бж~е 
_о=т_е'цъ на'шихъ.

Ту'чнjьйшiй _о='блакъ ты` jа=ви'вся, ту'чу 
бг~оразу'мiя на'мъ возсiя'лъ _е=си` w\т спаси'тельныхъ, 
бл~же'нне, и=сто'чникwвъ, и='миже просвjьща'емся вопи'ти: 
бл~гослове'нъ _е=си`, бж~е _о=т_е'цъ на'шихъ.

Бг~оро'диченъ:

Сло'во, дре'вле _е='же бы'ти подаю'щее всjь^мъ 
бж\ственнымъ хотjь'нiемъ, воззва'ти восхотjь'въ человjь'ка, 
ч\стая, въ твою` всели'ся о_у=тро'бу, бл~гослове'нная, 
jа='же бг~а пло'тiю ро'ждши.

Пjь'снь и~. I=рмо'съ:

И=зъ пла'мене прп\дбнымъ ро'су и=сточи'лъ _е=си`, и= 
пра'веднагw же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки.

Возложе'нъ ве'сь вседержи'телю, промышле'нiя 
_о=бразw'мъ тайнонаучи'лся _е=си`, строи'тельнw jа=зы'ки 
наказу'я. тjь'мъ тя` пое'мъ пр\оро'че, бг~оглаго'ливе.

Моле'бное пjь'нiе бг~у принеси` w= пою'щихъ тя`, (с. 
23) бг~облаже'нне, и= напа'стей разори` смуще'нiе да тя` 
пое'мъ, пр\оро'че бг~оглаго'ливе.

Бг~оро'диченъ:

Жизнода'вца ро'ждши бг~а и= гд\си, сме'ртное 
губи'тельство неуде'ржное о_у=ста'вила _е=си`, преч\стая, 
сiе` о_у=мертви'вши. тjь'мъ тя` пое'мъ во вся^ вjь'ки.

Пjь'снь f~. I=рмо'съ:

Бг~а человjь'кwмъ не возмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ сло'во воплоще'нно. 
_е=го'же велича'юще, съ нб\сными вw'и тя` о_у=бл~жа'емъ.

На земли` кро'ткихъ ты` всели'лся _е=си`, и=дjь'же 
по кончи'нjь а='гг~льскiя зри'ши свjь'тлwсти, софо'нiе 
всему'дре, пр\оро'че бж~iй, кро'токъ бы'въ, сiя'я 
бл~года'тiю. тjь'мже ра'дующеся вjь'рнiи тя` о_у=блажа'емъ.

Твои'хъ прорече'нiй, пресла'вне, свjь'тлw ви'дяще 
бы'вшее сбытiе`, да'ннjьй тебjь` бл~года'ти чуди'мся, и= 
о_у=ма` твоегw` чистотjь`, и= души` бг~ови'дному 
о_у=дивля'емся.

Бг~оро'диченъ:

Jа='кw ты`, никогда'же и='на дарова'ся w\т родw'въ 
дре'внихъ, бг~ома'ти всенепоро'чная: ты' бо _е=ди'на всjь'хъ 
несравне'нную и=мjь'ла _е=си` ст~ы'ню и= ч\стоту`. тjь'мже 
прiя'ла _е=си` бг~а, въ тебjь` воплоща'ема.

Свjьти'ленъ дне`.