<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав> 




(с. 356)

Мjь'сяца тогw'же въ f~_i-й де'нь.

Ст~ы'хъ мч~никъ, трофi'ма, савва'тiа и= 
дорv"медо'нта:

И= преставле'нiе благовjь'рнагw вели'кагw кня'зя 
fео'дwра, и= ча^дъ _е=гw` благовjь'рныхъ князе'й, давi'да и= 
кwнстантi'на, смоле'нскихъ и= jа=росла'вскихъ 
чудотво'рц_евъ.

Слу'жба и='хъ пи'сана по се'й слу'жбjь.

На Гд\си, воззва'хъ: стiхи^ры пра'здника, гла'съ 
д~.

Подо'бенъ: Да'лъ _е=си` зна'менiе:

Кр\стъ всест~ы'й, * непобjьди'мая побjь'да, * w\т 
земли` jа=вля'емь дне'сь происхо'дитъ, * jа='коже 
сокрове'нное сокро'вище, * w=богаща'я вселе'нную заря'ми * 
всемi'рныя своея` бл~гости: * тjь'мъ преблаго'е строе'нiе 
сла'вимъ, * на не'мъ сподо'бльшагwся распя'тися * хр\ста` 
бг~а на'шегw.

Дре'вле о_у='бw w=полч_е'нiя и=ноплеме'нныхъ 
возвраща'ше, * кр\стъ воwбража'емь мwv"се'емъ * 
о_у=го'дникомъ и= вjь'рнымъ бг~ови'дцемъ, * пр\оро'комъ 
бж\ственнымъ: * ны'нjь же дла'ньми свяще'нными, * 
бж\ственнымъ возвыше'нiемъ воwбража'емь, * де'мwнwвъ 
w=полч_е'нiя, * и= i=уде'_евъ собо'ры w\тго'нитъ, * и= 
w=блича'етъ безбо'жныхъ де'рзwсти.

Держа'ва непобjьди'мая, * хр\стiа'нwмъ на'мъ _е='сть 
кр\стъ тво'й, сп~се на'шъ, * и='мже и=ноплем_е'нная * 
jа=зы'кwвъ побjьжда'ются мно'ж_ества, * и= ми'ръ цр~кви 
твое'й, хр\сте`, правосла'вящымъ до'брjь дарова'ся: * 
_е=го'же ны'нjь цjьлу'юще, * тя` мо'лимъ, чл~вjьколю'бче, 
ча'сти ны` сподо'би ст~ы'хъ твои'хъ.

И='ны стiхи^ры, ст~ы'хъ, гла'съ и~. Подо'бенъ: 
Мч~ницы твои`:

Пи'щу неижди'вную жела'я наслjь'дити, трофi'ме 
мч~ниче, (с. 357) болjь'зньми тjьле'сными ты` пита'лся 
_е=си`, и= преше'лъ _е=си` w\т тли` къ нетлjь'нiю ра'дуяся, 
свидjь'тельствомъ о_у=краша'емь: тjь'мъ твои'ми моли'твами 
и=спроси` всjь^мъ, бл~же'нне, ве'лiю ми'лость.

Савва'тiй сла'вный мнw'гiя му^ки претерпjь'въ, 
ны'нjь пра'здновати во дво'рjьхъ нб\сныхъ прера'достнw 
сподо'бися: по'ч_ести пw'двигъ свои'хъ прiе'мъ, собо'рwмъ 
а='гг~льскимъ причте'нъ. тогw` моли'твами, хр\сте`, да'руй 
лю'демъ твои^мъ ве'лiю ми'лость.

Безбо'жныхъ совjь'тъ w\трази'въ, совjь^ты 
бж\ственными о_у='мъ о_у=тверди`, дорv"медо'нте: и= 
приступи'лъ _е=си` му'жественнw ко и=скуше'нiемъ му'къ: 
побjь'ды по'чести прiе'мля, хр\сту` сцр\ствуеши всегда`, w= 
всjь'хъ на'съ моля'ся.

Сла'ва, и= ны'нjь, гла'съ д~:

Воспле'щемъ дне'сь пjь'сненное торжество`, и= 
свjь'тлымъ лице'мъ, и= я=зы'комъ jа='снw возопiи'мъ: на'съ 
ра'ди, хр\сте`, су'дъ прiе'мый, и= w=плева^нiя и= ра^ны, и= 
червлени'цею w=дjь'явыйся, и= на кр\стъ возше'дъ, _е=го'же 
ви'дjьвше со'лнце и= луна`, свjь'тъ скры'ша, и= стра'хомъ 
земля` колеба'шеся, и= завjь'са церко'вная раздра'ся на 
дво'е. ты` и= ны'нjь да'руй кр\стъ тво'й, честны'й, на'мъ 
блюсти'теля и= храни'теля и= прогони'теля де'мwнwвъ, jа='кw 
да вси` w=блобыза'юще, вопiе'мъ _е=му`: спаси' ны, кр\сте, 
си'лою твое'ю, w=святи' ны свjь'тлостiю твое'ю, честны'й 
кр\сте: и= о_у=крjьпи' ны воздви'женiемъ твои'мъ, jа='кw 
свjь'тъ на'мъ дарова'нъ _е=си`, и= спасе'нiе ду'шъ на'шихъ.

На стiхо'внjь стiхи^ры, гла'съ а~. Подо'бенъ: 
Нб\сныхъ чинw'въ:

Кр\стъ возно'сится, и= де'мwни прогоня'ются, * 
разбо'йникъ _е=де'ма о_у='бw врата` w\тверза'етъ, * сме'рть 
о_у=мерщвля'ется, и= ны'нjь пуста` jа=ви'ся, * хр\сто'съ 
велича'ется. * тjь'мъ весели'теся вси` земноро'днiи, * 
кля'тва разруши'ся. (с. 358)

Стi'хъ: Возноси'те гд\са бг~а на'шегw, и= 
покланя'йтеся подно'жiю нw'гу _е=гw`, jа='кw свя'то _е='сть.

Прiиди'те бг~олюби'вiи вси`, * кр\стъ честны'й 
возноси'мый ви'дяще, * возвели'чимъ ку'пнw, и= сла'ву 
дади'мъ * _е=ди'ному и=зба'вителю и= бг~у, взыва'юще: * 
распны'йся на дре'вjь кр\стнjьмъ, * не пре'зри моля'щихся 
на'съ.

Стi'хъ: Бг~ъ же цр~ь на'шъ пре'жде вjь'ка, содjь'ла 
спасе'нiе посредjь` земли`.

Го'ресть дре'вле w=слажда'я мwv"се'й, * и=зба'ви 
i=и~ля, _о='бразомъ кр\стъ пропису'я: * мы' же сего` вси` 
бж\ственнw, вjь'рнiи, * та'инственнw воwбража'юще въ 
сердца'хъ на'шихъ всегда`, * спаса'емся держа'вою _е=гw`.

Сла'ва, и= ны'нjь, гла'съ _е~:

Гла'съ пр\орw'къ твои'хъ, и=са'iи и= дв~да, 
и=спо'лнися, бж~е, глаго'лющiй: прiи'дутъ вси` jа=зы'цы, 
гд\си, и= покло'нятся предъ тобо'ю. се' бо лю'дiе, и=`же 
твоея`, бл~же, благода'ти напо'лнишася, во дво'рjьхъ твои'хъ 
i=ерусали'ма. кр\стъ претерпjь'вый за ны`, и= воскр\снiемъ 
твои'мъ животворя'й, сохрани` и= спаси' ны.

Тропа'рь, гла'съ и~:

Въ тр\оцjь хвали'мый бг~ъ, тр\оцу му'ч_еникъ 
просла'ви, трофi'ма и= савва'тiа и= дорv"медо'нта: въ того' 
бо вjь'ровавше, врага` низложи'ша. тjь'хъ моли'твами, 
хр\сте` бж~е на'шъ, поми'луй на'съ.

Сла'ва, и= ны'нjь, пра'здника.



На о_у='трени, по а~-мъ стiхосло'вiи, сjьда'ленъ, 
гла'съ з~:

Цр~ковь вопiе'тъ тебjь`, хр\сте` бж~е, въ пе'vкjь, 
и= ке'дрjь, и= кv"парi'сjь покланя'ющися тебjь`: побjь^ды, 
ца'рствующымъ, бц\дею да'руяй, поми'луй ны`.

Сла'ва, и= ны'нjь, то'йже. (с. 359)

По в~-мъ стiхосло'вiи сjьда'ленъ, гла'съ д~:

Кр\стъ тво'й, гд\си, jа='кw свjь'тъ сiя'я, т_е'мныя 
полки` w\тгоня'етъ, и= вjь^рныя просвjьща'етъ пою'щыя: 
кр\стъ _е='сть мi'рови похвала`.

Сла'ва, и= ны'нjь, то'йже.

Канw'нъ пра'здника, со i=рмосо'мъ на и~: и= ст~ы'хъ на 
д~.

Канw'нъ пра'здника:

Гла'съ и~. Пjь'снь а~. I=рмо'съ:

Кр\стъ начерта'въ мwv"се'й впря'мw жезло'мъ чермно'е 
пресjьче`, i=и~лю пjьшеходя'щу, то'же w=бра'тнw фараw'нwвымъ 
колесни'цамъ о_у=да'ривъ совокупи`, вопреки` написа'въ 
непобjьди'мое _о=ру'жiе: тjь'мъ хр\сту` пои'мъ, бг~у 
на'шему, jа='кw просла'вися.

_О='бразъ дре'вле мwv"се'й преч\стыя стр\сти въ 
себjь` само'мъ проwбрази`, свяще'нныхъ средjь` стоя`: кр\стъ 
же воwбрази'въ, просте'ртыми побjь'ду дла'ньми воздви'же, 
держа'ву погуби'въ а=мали'ка всегуби'теля. тjь'мъ хр\сту` 
пои'мъ бг~у на'шему, jа='кw просла'вися.

Возложи` мwv"се'й на столпjь` врачевство`, 
тлетвори'вагw и=збавле'нiе, и= jа=дови'тагw о_у=грызе'нiя, 
и= дре'ву, _о='бразомъ кр\ста`, по земли` пресмыка'ющагося 
sмi'я привяза`, лука'вный въ се'мъ w=бличи'въ вре'дъ. тjь'мъ 
хр\сту` пои'мъ бг~у на'шему, jа='кw просла'вися.

Показа` нб~о кр\ста` побjь'ду, благоче'стiя 
держа'телю, и= царю` бг~ому'дру, врагw'въ въ не'мже 
sлосе'рдыхъ низложи'ся свирjь'пство, ле'сть же преврати'ся, 
и= вjь'ра распростре'ся земны^мъ конц_е'мъ бж\ственная. 
тjь'мъ хр\сту` пои'мъ бг~у на'шему, jа='кw просла'вися.

И='нъ канw'нъ ст~ы'хъ, _е=гw'же краегране'сiе:

Трисвjь'тлую пою` му'ч_еникъ свjь'тлость. 
I=w'сифъ.

Гла'съ и~. Пjь'снь а~. I=рмо'съ:

Колесницегони'теля фараw'ня погрузи`, чудотворя'й 
и=ногда` (с. 360) мwv"се'йскiй же'злъ, кр\сто_обра'знw 
порази'въ и= раздjьли'въ мо'ре: i=и~ля же бjьглеца` 
пjьшехо'дца спасе`, пjь'снь бг~ови воспjьва'юща.

Пресвjь'тлыми мо'лнiями дх~а w=сiя'еми, т_е'мныя 
_о='блаки души` моея` разрjьши'те, о_у='мъ мо'й w=зари'те, 
и= о_у=стнjь` къ пjь'нiю ва'съ хвали'ти w\тве'рзите, мч~ницы 
хр\стw'вы великоимени'тiи.

Тве'рдостiю о_у=ма` проти'вистеся суему'дренному, 
дая'ти богw'мъ че'сть, мч~ницы, чу'ждую, ва'съ 
понужда'ющему, и= же'ртва соверше'нная разли'чными му'ками 
всецр~ю` принесо'стеся.

Крjь'пость ва'мъ w\т бг~а дарова'ся вседержи'теля, 
низложи'ти всю` крjь'пость sмi'еву честнi'и великомч~ницы, 
тр\оцы _о=ру'жницы, савва'тiе досточу'дне, бж\ственный 
дорv"медо'нте, и= трофi'ме.

Бг~оро'диченъ:

Свjьща'тельными твои'ми точа'щими бл~года'тьми, 
бг~ора'дованная две'ре свjь'та _е=ди'на, до'блiи мч~ницы 
свjь'тлw w=заря'еми, глубоча'йшую тму` нестерпи'мыхъ 
страда'нiй, тя` пjьсносло'вяще, претеко'ша.

Пjь'снь г~. I=рмо'съ:

Же'злъ во _о='бразъ та'йны прiе'млется, 
прозябе'нiемъ бо предразсужда'етъ свяще'нника, неплодя'щей 
же пре'жде цр~кви, ны'нjь процвjьте` дре'во кр\ста`, въ 
держа'ву и= о_у=твержде'нiе.

Jа='кw и=спусти` о_у=даря'емь во'ду краесjько'мый, 
непокори^вымъ лю'демъ и= жестокос_е'рдымъ, бг~озва'нныя 
проявля'ше цр~кве та'инство, _е=я'же кр\стъ держа'ва и= 
о_у=твержде'нiе.

Ре'брwмъ пречи^стымъ, копiе'мъ пробод_е'ннымъ, вода` 
съ кро'вiю и=стече`, w=бновля'ющая завjь'тъ, и= 
w=мыва'т_ельная грjьха`: вjь'рныхъ бо кр\стъ похвала`, 
держа'ва и= о_у=твержде'нiе.

И='нъ. I=рмо'съ:

О_у=твержде'й въ нача'лjь небеса` ра'зумомъ, и= 
зе'млю на вода'хъ w=снова'вый, на ка'мени мя`, хр\сте`, 
за'повjьдей твои'хъ о_у=тверди`: jа='кw нjь'сть свя'тъ, 
па'че тебе`, _е=ди'не чл~вjьколю'бче.

Краснjь'йшимъ по'мысломъ, и= крjь'пкою со'вjьстiю, 
къ (с. 361) мч~ническому прiидо'сте и=скуше'нiю: стру'жеми 
sjьлw` и= ра'нами w=струпля'еми, и= непобjь'дною мы'слiю 
непоколеби'ми пребы'сте.

Кро'вей пролiя'ньми свяще'ннjьйшую порфv'ру 
w=багри'вше, до'блiи _о=ру'жницы, безсме'ртному цр~ю` гд\су 
ны'нjь предстоите`, w= на'съ моле'нiе непреста'ннw творя'ще.

Не w\тверго'стеся хр\ста` приwбща'ющеся му'камъ, и= 
стру'жеми тjь'ломъ разли'чнw, и= лю'тjь протяза'еми, и= 
sвjьр_е'мъ вдае'ми, всесла'внiи _о=ру'жницы, ст~i'и 
великомч~ницы.

Бг~оро'диченъ:

Законоположе'нi_емъ и=зъ теб_е` воплоще'ннагw вл\дки 
покаря'ющеся, всенепоро'чная _о=трокови'це, до'блiи 
страда'льцы, беззакw'нныя побjьди'ша, тя` помо'щницу jа='кw 
и=му'ще, спаса'ющую ду'шы на'шя.

Конда'къ мч~никwвъ, гла'съ д~. Подо'бенъ: Jа='кw 
нача'тки:

Jа='кw страда'льц_евъ w=снова'нiе, и= благоче'стiя 
о_у=твержде'нiе, цр~ковь чти'тъ и= сла'витъ твое` 
свjьтоно'сное страда'нiе, приснопjьва'емый блаже'нне 
страда'льче, доблему'дре, сла'вне трофi'ме: со страда'вшими 
съ тобо'ю, w=чище'нiе пою'щымъ тя` и=спроси`, jа='кw 
непобjьди'мь.

Сjьда'ленъ, гла'съ а~. Подо'бенъ: Гро'бъ тво'й:

Му'къ му'жественнw претерпjь'вше болjь^зни, къ 
неболjь'зненнjьй жи'зни ны'нjь преидо'сте ку'пнw, 
дорv"медо'нте, и= трофi'ме, и= савва'тiе сла'вне. тjь'мъ 
дне'сь хр\сто'ва цр~ковь, пра'зднующи свяще'нную ва'шу 
па'мять, бж\ственнjь ра'дуется.

Сла'ва, и= ны'нjь, кр\ста`, гла'съ то'йже:

Горjь`, jа='кw бг~ъ не'бо пр\сто'лъ и=мjь'я, и= 
зе'млю, хр\сте` сп~се, подно'жiе нося`, кр\стъ на'мъ 
показа'лъ _е=си` твои'хъ но'гъ подно'жiе, сему` _е=си` 
дв~дски покланя'емся: того` храни'теля и= помо'щника 
и=му'ще, вjь'рнw тя` сла'вимъ. (с. 362)

Пjь'снь д~. I=рмо'съ:

О_у=слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж\ство`.

Горькорw'дныя преложи` дре'вомъ мwv"се'й въ пусты'ни 
дре'вле и=сто'чники, кр\сто'мъ ко благоче'стiю jа=зы^къ 
проявля'я преложе'нiе.

Глубинjь` внjь'дривый сjьку'щую, и=здаде` i=_орда'нъ 
дре'ву, кр\сто'мъ и= креще'нiемъ сjьче'нiе ле'сти зна'менуя.

Свяще'ннw w=полча'ются четвероча'стнiи лю'дiе, 
предходя'ще _о='бразомъ свидjь'тельства ски'нiи, 
кр\сто_обра'зными чи'нми прославля'емiи.

Чу'днw простира'емь, со'лн_ечныя лучы` и=спуща'ше 
кр\стъ, и= повjь'даша нб~са` сла'ву бг~а на'шегw.

И='нъ. I=рмо'съ:

Ты` моя` крjь'пость, гд\си, ты` моя` и= си'ла, ты` 
мо'й бг~ъ, ты` мое` ра'дованiе, не w=ста'вль нjь'дра 
_о='ч~а, и= на'шу нищету` посjьти'въ. тjь'мъ съ пр\оро'комъ 
а=вваку'момъ зову' ти: си'лjь твое'й сла'ва, чл~вjьколю'бче.

Терпjь'нiемъ му'къ просвjьти'вшеся, на дре'вjь 
му'ч_еницы повjь'шени бы'сте, и= желjь'зными ногты` по 
ре'брwмъ сла'внiи стру'жеми, и=з\ъwдjь'янiемъ тjьлесе`, въ 
бж\ственное нетлjь'нiе w=дjь'ястеся, пр\сто'лу тр\оцы 
всегда` предстоя'ще.

Ра'нимь за хр\ста`, мч~ниче трофi'ме, о_у=слажда'лся 
_е=си` болjь'зньми превосходя'щими, смотря'я jа=`же на 
нб~си` бж~е'ств_енная воздая^нiя, и= сла'дость неиждиву'щую: 
_е=я'же ны'нjь сподо'бился _е=си` по'двигъ соверши'въ, и= 
пи'ща вл\дцjь бы'въ.

Ю='ношески претерпjь'въ, савва'тiе, му'ки, ра'дуяся 
преда'лъ _е=си` бг~у въ ру'ки твою` ду'шу, и= въ нб\сныхъ 
селе'нiихъ до'брjь почи'лъ _е=си`, побjьди'въ w\тту'ду 
и=зве'рженнаго w=кая'ннjь, и= по'чести побjь'ды прiе'мъ. (с. 
363)

Бг~оро'диченъ:

Jа='кw чи'стую цр~е'ву пала'ту, тя` мч~никwвъ 
тричи'сленное составле'нiе призыва'ющее помо'щницу, 
преч\стая дв~о, хра'мы де'мwнскiя разори'ша, и= къ хра'му 
го'рнему преложи'шася сла'вы, во хвала'хъ при'снw тя` 
чту'ще.

Пjь'снь _е~. I=рмо'съ:

_W треблаже'нное дре'во, на не'мже распя'ся 
хр\сто'съ, цр~ь и= гд\сь! и='мже паде` дре'вомъ 
прельсти'вый, тобо'ю прельсти'вся, бг~у пригвозди'вшуся 
пло'тiю, подаю'щему ми'ръ душа'мъ на'шымъ.

Тебе` приснопjь'тое дре'во, на не'мже простре'ся 
хр\сто'съ, _е=де'мъ храня'щее, w=браща'ющееся _о=ру'жiе, 
кр\сте, о_у=стыдjь'ся: стра'шный же херувi'мъ о_у=ступи`, на 
тебjь` пригвожде'нному хр\сту`, подаю'щему ми'ръ душа'мъ 
на'шымъ.

Подзе'мныхъ си^лы проти^вныя кр\ста` страша'тся, 
начерта'ема зна'менiя на возду'сjь, по нему'же хо'дятъ 
небе'сныхъ и= земноро'дныхъ ро'ди, колjь^на преклоня'юще 
хр\сту`, подаю'щему ми'ръ душа'мъ на'шымъ.

Заря'ми нетлjь'нными jа='влься бж\ственный кр\стъ, 
w=мрач_е'ннымъ jа=зы'кwмъ, заблужд_е'ннымъ въ пре'лести, 
бж\ственный свjь'тъ w=блиста'въ, о_у=своя'етъ на не'мъ 
пригвожде'нному хр\сту`, подаю'щему ми'ръ душа'мъ на'шымъ.

И='нъ. I=рмо'съ:

Вску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я тма` 
_о=кая'ннаго, но w=брати' мя, и= къ свjь'ту за'повjьдей 
твои'хъ пути^ моя^ напра'ви, молю'ся.

О_у=дали'вшеся тjьле'сныя любве`, всехва'льнiи, 
присво'истеся мно'жайшими болjь'зньми и= ра'нами, бг~у 
всеще'дрому, ва'съ ми'лостiю возлюби'вшему, и= стр\стьми` 
свои'ми о_у=би'вшему стра^сти.

Ш_е'ствiя твоя^, мч~ниче трофi'ме, бы'ша 
о_у=пра'вл_ена, къ пут_е'мъ, всему'дре, муче'нiя: въ ни'хже 
о_у=добря'емь, къ (с. 364) желjь^знымъ сапогw'мъ 
пригвожда'емь, велiа'рову главу` и= жа^ла сокруши'лъ _е=си`.

Витi'йствуя бж\ств_енная, трофi'ме многострада'льне, 
мучи'теля посрами'лъ _е=си`, и= кровьми` твои'ми ше'ствуя, 
зе'млю w=святи'лъ _е=си`: прохо'диши же ра'достнw въ раи`, 
на'мъ спасе'нiя и=спроша'я.

Бг~оро'диченъ:

Ст~у'ю дв~у, бг~ора'дованную, и= всенепоро'чную, 
крjь'пцыи _о=ру'жницы на по'мощь призыва'юще, му'къ тяготу` 
и= ра'нъ треволне'нiе неукло'ннымъ преидо'ша мудрова'нiемъ.

Пjь'снь s~. I=рмо'съ:

Во'днагw sвjь'ря во о_у=тро'бjь, дла^ни i=w'на 
кр\стови'днw распросте'ръ, спаси'тельную стр\сть 
проwбража'ше jа='вjь. тjь'мъ тридне'венъ и=зше'дъ, 
премi'рное воскр\снiе прописа'ше, пло'тiю пригвожде'ннагw 
хр\ста` бг~а, и= тридне'внымъ воскр\снiемъ мi'ръ 
просвjь'щшагw.

Ста'ростiю преклони'вся, и= неду'гомъ w=тягче'нъ 
и=спра'вися, i=а'кwвъ ру'цjь премjьни'въ, дjь'йствiе 
jа=вля'я жизноно'снагw кр\ста`: и='бо ве'тхость зако'ннагw 
сjьно'внагw писа'нiя, новописа` на се'мъ пло'тiю 
пригвозди'выйся бг~ъ, и= душегуби'тельный неду'гъ ле'сти 
w\тгна`.

На ю='ныя возложи'въ дла^ни бж\ственный i=и~ль, 
кр\стови'днw главы^ jа=вля'ше, jа='кw старjь'йшая сла'ва, 
законослужи'тели лю'дiе. тjь'мже подмнjь'вся та'кw 
и=спрельсти'тися, не и=змjьни` жизноно'снагw _о='браза: 
превзы'дутъ бо лю'дiе хр\сто'вы бж~iи новоутвержде'ннiи, 
вопiя'ху: кр\сто'мъ w=гражда'еми.

И='нъ. I=рмо'съ:

W=чи'сти мя`, сп~се, мнw'га бо беззакw'нiя моя^, и= 
и=зъ глубины` sw'лъ возведи`, молю'ся: къ тебjь' бо 
возопи'хъ, и= о_у=слы'ши мя`, бж~е спасе'нiя моегw`.

Преплы'вше ти'хw w=кормле'нiемъ дх~а, благосла'внiи 
страда'льцы му'къ пучи'ну, и= къ безво'лненному спасе'нiя 
приста'нищу свяще'ннw достиго'ша. (с. 365)

Па^дающая зря` на зе'млю о_у=деса` твоя^ трофi'ме, 
и= _о='цетъ въ твоя^ нw'здри прiе'мля, благовw'нныя вони` 
хр\сто'вы любве` воспрiима'лъ _е=си` мно'жае.

Jа='кw совjь'тникъ хр\сто'выхъ w=правда'нiй бы'въ, 
совjь'ты безбо'жныхъ врагw'въ до конца` w\тклони'лъ _е=си`, 
и= себе` пре'далъ _е=си` дорv"медо'нте мч~ниче му'камъ, 
о_у=раня'емь.

Бг~оро'диченъ:

Вжиля'еми w\т теб_е` и=спуща'емыми си'лами, 
страстоте'рпцы твои`, хр\сте`, зако'ннw пострада'ша, ч\стую 
мт~рь твою` воспjьва'юще, неизрече'ннw тя` поро'ждшую.

Конда'къ, гла'съ д~. Подо'бенъ:

Вознесы'йся на кр\стъ во'лею, тезоимени'тому твоему` 
но'вому жи'тельству, щедрw'ты твоя^ да'руй, хр\сте` бж~е: 
возвесели` си'лою твое'ю вjь^рныя лю'ди твоя^, побjь^ды дая` 
на'мъ на сопоста'ты, посо'бiе и=му'щымъ твое` _о=ру'жiе 
ми'ра, непобjьди'мую побjь'ду.

I='косъ:

И='же до тре'тiягw нб~се` восхище'нъ бы'сть въ ра'й, 
и= гл~го'лы слы'шавъ неизреч_е'нныя и= бж\ств_енныя, и=`хже 
не лjь'ть я=зы^ки (человjь'ческими) глаго'лати. что` 
гала'тwмъ пи'шетъ, jа='кw рачи'телiе писа'нiй прочто'сте и= 
позна'сте: мнjь`, глаго'летъ, хвали'тися да не бу'детъ, 
то'кмw во _е=ди'номъ кр\стjь` гд\сни, на не'мже страда'въ 
о_у=би` стра^сти. того` о_у='бw и= мы` и=звjь'стнw да 
держи'мъ, кр\стъ гд\сень, хвалу` вси`: _е='сть бо на'мъ 
спаси'тельное сiе` дре'во, _о=ру'жiе ми'ра, непобjьди'мая 
побjь'да.

Пjь'снь з~. I=рмо'съ:

Безу'мное велjь'нiе мучи'теля sлочести'вагw лю'ди 
поколеба`, ды'шущее преще'нiе и= sлохуле'нiе бг~оме'рзское: 
_о=ба'че три` _о='троки не о_у=страши` jа='рость sвjь'рская, 
ни _о='гнь снjьда'яй, но противоды'шущу росоно'сному дх~у, 
со _о=гне'мъ су'ще поя'ху: препjь'тый _о=тц_е'въ и= на'съ 
бж~е, бл~гослове'нъ _е=си`. (с. 366)

W\т дре'ва вкуси'въ пе'рвый въ человjь'цjьхъ, въ 
тлjь'нiе всели'ся: w\тверже'нiемъ бо жи'зни безче'стнjьйшимъ 
w=суди'вся, всему` ро'ду тjьлотлjь'ненъ нjь'кiй, jа='кw 
вре'дъ неду'га преподаде`: но w=брjь'тше земноро'днiи 
воззва'нiе кр\стнымъ дре'вомъ, зове'мъ: препjь'тый 
_о=тц_е'въ и= на'съ бж~е, бл~гослове'нъ _е=си`.

Разруши` повелjь'нiе бж~iе преслуша'нiе, и= дре'во 
принесе` сме'рть человjь'кwмъ, _е='же неблаговре'меннw 
прича'стно бы'вшее: во о_у=твержде'нiе же sjьлw` честна'гw, 
w\тту'ду жи'зни дре'во возбраня'емо бjь`, _е='же разбо'йнику 
sлоуме'ршу w\тве'рзе, благоразу'мнw зову'щу: препjь'тый 
_о=тц_е'въ и= на'съ бж~е, бл~гослове'нъ _е=си`.

Жезла` w=б\ъе'млетъ кра'й i=w'сифова, бу^дущая зря` 
i=и~ль, цр\ствiя держа'вное, jа='кw воз\ъиму'ществитъ, 
пресла'вный кр\стъ проявля'я: се'й бо побjьдоно'сная 
похвала`, и= свjь'тъ вjь'рою зову'щымъ: препjь'тый 
_о=тц_е'въ и= на'съ бж~е, бл~гослове'нъ _е=си`.

И='нъ. I=рмо'съ:

Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`, сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, поя'ху: 
бл~гослове'нъ _е=си`, бж~е _о=т_е'цъ на'шихъ.

Превся'кw манов_е'нiи _е='же къ бг~у о_у=добря'емь, 
рожны^ же, бл~же'нне, разжже'нными поджига'емь, и= по 
ребрw'мъ твои^мъ непра'веднw стру'жемь, _w дорv"медо'нте, 
крjь'пкw претерпjь'лъ _е=си`.

Ви'дjьти жела'я бж~iю сла'ву неизрече'нную, _о=чесы` 
w=слjьпле'нъ бы'лъ _е=си` разжж_е'нiи желjь'зными, и= 
благода'рственнw гд\су взыва'лъ _е=си`, трофi'ме: 
бл~гослове'нъ бг~ъ _о=ц~_е'въ на'шихъ.

Любо'вiю распала'еми ч\стны'я тр\оцы, трiе` 
соверши'сте велича'йшыя по'двиги: и= со тма'ми ны'нjь 
ра'дуетеся нб\сными. съ ни'миже на'съ помяни'те, 
разрjьше'нiе прегрjьше'нiй при'снw на'мъ прося'ще. (с. 367)

Бг~оро'диченъ:

Су'щи вл\дчца, чистjь'йши вся'кiя тва'ри, прiя'ла 
_е=си` сло'во и=зъ теб_е` неизрече'ннw ражда'ющися, _е=го'же 
до'блiи му'ч_еницы возлюби'вше, муче'нiй мно'ж_ества 
претерпjь'ша.

Пjь'снь и~. I=рмо'съ:

Благослови'те _о='троцы, тр\оцы равночи'сленнiи, 
содjь'теля _о=ц~а` бг~а, по'йте снизше'дшее сло'во, и= 
_о='гнь въ ро'су претво'ршее, и= превозноси'те всjь^мъ 
жи'знь подава'ющаго, дх~а всест~а'го, во вjь'ки.

Воздвиза'ему дре'ву, w=кропле'нну кро'вiю 
вопло'щшагwся сло'ва бг~а, по'йте нб\сныя си^лы: земны'хъ 
воззва'нiе, пра'зднующе лю'дiе, поклони'теся хр\сто'ву 
кр\сту`, и='мже мi'ру воста'нiе, во вjь'ки.

Земноро'днiи дла'ньми, строи'телiе бл~года'ти, 
кр\стъ, на не'мже стоя'ше хр\сто'съ бг~ъ, возноси'те 
священнолjь'пнw и= копiе`, бж~iя сло'ва тjь'ло пробо'дшее: 
да ви'дятъ jа=зы'цы вси` спасе'нiе бж~iе, сла'вяще _е=го` во 
вjь'ки.

Бж\ственнымъ судо'мъ пред\ъизбра'ннiи весели'теся, 
хр\стiа'нстiи вjь'рнiи лю'дiе хвали'теся побjьдоно'снымъ 
_о=ру'жiемъ, прiе'мше w\т бг~а кр\стъ честны'й: въ се'мъ бо 
колjь^на, бра'ней де'рзости и='щуще, разсыпа'ются во вjь'ки.

И='нъ. I=рмо'съ:

Седмери'цею пе'щь халде'йскiй мучи'тель, 
бг~очести^вымъ неи'стовнw разжже`, си'лою же лу'чшею, 
спасе'ны сiя^ ви'дjьвъ творцу` и= и=зба'вителю вопiя'ше: 
_о='троцы, благослови'те, свяще'нницы, воспо'йте, лю'дiе, 
превозноси'те во вся^ вjь'ки.

W=бнаже'нными тjьлесы` ра'намъ прибо'рбствоваше, 
нетлjь'нiя о_у=краше'нiе прiя'сте, въ сту'дъ w=дjь'явше 
врага` вjь'чный вjьнцено'сцы, преше'дше къ бж\ств_еннымъ 
поко'ищ_емъ вопiе'те: свяще'нницы, воспо'йте, лю'дiе, 
превозноси'те во вся^ вjь'ки.

Слjьдогоня'ще свидjь'тели хр\сто'вы стр\сти, къ 
древес_е'мъ (с. 368) привя'занни бы'сте, и= терза^нiя 
претерпjь'сте до'блимъ смы'сломъ, и= струя'ми кро'ве 
потопи'сте де'мwнwвъ лука'внjьйшыя полки`, бж\ственнw 
пjьснопою'ще: свяще'нницы, воспо'йте, лю'дiе, превозноси'те 
во вся^ вjь'ки.

Да похва'лится трофi'мъ, да сла'вится савва'тiй, и= 
да велича'ется дорv"медо'нтъ дне'сь, столпи` непоколеби'мiи, 
вjь'рныхъ предгра^дiя, свjьтови'днiи цр~кве свjьти'льницы: 
ю='же заря'ми велича'йшихъ подвигw'въ че'стнw просвjьща'юще, 
во вся^ вjь'ки.

Бг~оро'диченъ:

Мла'до jа='кw _о=троча` родила` _е=си` преч\стая 
дв~о, _о=ц~у` и= дх~у соесте'ственнw разумjьва'ема хр\ста` 
бг~а на'шего: _е=го'же до'блiи му'ч_еницы и=сповjь'дающе 
свяще'ннw пострада'ша. съ ни'миже тя`, всест~а'я, вjь'рою 
бл~жа'тъ лю'дiе, племена` и= jа=зы'цы во вся^ вjь'ки.

Пjь'снь f~. I=рмо'съ:

Та'инъ _е=си`, бц\де, ра'й, невоздjь'ланнw 
возрасти'вшiй хр\ста`, и='мже кре'стное живоно'сное на 
земли` насади'ся дре'во. тjь'мъ ны'нjь возноси'му, 
покланя'ющеся _е=му`, тя` велича'емъ.

Да возра'дуются древа` дубра^вная вся^, 
w=святи'вшуся _е=стеству` и='хъ, w\т негw'же и=знача'ла 
насади'шася, хр\сту` распросте'ршуся на дре'вjь. тjь'мъ 
ны'нjь возноси'му, покланя'ющеся _е=му`, тя` велича'емъ.

Свяще'нный воста` ро'гъ, и= глава` всjь^мъ 
бг~ому^дрымъ кр\стъ, и='мже грjь'шныхъ мы'сленнw стира'ются 
ро'зи вси`. тjь'мъ ны'нjь возноси'му, покланя'ющеся _е=му`, 
тя` велича'емъ.

И='нъ. I=рмо'съ:

О_у=жасе'ся w= се'мъ нб~о, и= земли` о_у=диви'шася 
концы`, jа='кw бг~ъ jа=ви'ся человjь'кwмъ пло'тски, и= 
чре'во твое` бы'сть простра'ннjьйшее небе'съ. тjь'мъ тя` 
бц\ду, а='гг~лwвъ и= человjь^къ чинонача^лiя велича'ютъ.

Крjь'постiю всjь'хъ содjь'теля sвjьре'й стремл_е'нiя 
связа'сте, и= невре'дни, му'ч_еницы, пребы'сте w\т ни'хъ, 
вельми` (с. 369) о_у=дивля'еми непревра'тными прило'гами. 
тjь'мъ мч~никwвъ стадw'мъ соприче'тшеся, w= на'съ всегда` 
моли'теся.

Jа='кw ж_е'ртвы трапе'зjь та'инственнjьй 
принесо'стеся, мече'мъ о_у=сjька'еми пресла'внw: и= 
перворо'дныхъ ны'нjь во _о=би'телехъ прера'достнw 
водворя'етеся, зря'ще сла'ву бж~iю, и= приплw'дiя прiе'млюще 
болjь'зней, и= по'ч_ести страда'нiя.

Согла'снw соше'дшеся прiиди'те, вjь'рнiи, 
дорv"медо'нта же и= савва'тiа, и= сла'внаго трофi'ма 
восхва'лимъ, крjь'пкiя и='стины свидjь'тели, гро'здiе лозы` 
о_у='мныя: w\т ни'хже на'мъ вiно` су'щнw весе'лiя 
и=ска'паетъ, бж\ственною бл~года'тiю.

Па'мять всепра'зднственная му'дрыхъ страда'л_ецъ 
возсiя'вши дне'сь, jа='кw и='стиннw па'че заре'й со'лнечныхъ 
просвjьща'етъ вся^, тму` w\тгоня'щи страсте'й, и= _о='блаки 
о_у=ны'нiя: тjь'хъ, хр\сте`, моли'твами, пода'ждь на'мъ 
всjь^мъ ми'лwсти твоя^.

Бг~оро'диченъ:

Сохрани'вый тя` дв~у, w\т твои'хъ бокw'въ 
возсiя'вшее невече'рнее jа='кw и='стиннw сл~нце, дв~о, 
страда'льцы преявле'ннw w=сiя` подви'гшыяся терпjьли'внw. съ 
ни'миже того` моли`, о_у=ще'дрити ны` благоче'стнw тя` 
велича'ющыя.

Свjьти'ленъ пра'здника:

Кр\стъ, храни'тель всея` вселе'нныя: кр\стъ, 
красота` це'ркве: кр\стъ, вjь'рныхъ о_у=твержде'нiе: кр\стъ, 
а='гг~лwвъ сла'ва, и= де'мwнwвъ jа='зва.

Сла'ва, и= ны'нjь, то'йже.

На стiхо'внjь стiхи^ры, гла'съ s~. Подо'бенъ: 
Тридне'венъ:

И=дjь'же стоя'ша но'ги хр\сто'вы, * мjь'сту 
покланя'емся, * вознося'ще требл~же'нный кр\стъ, * на не'мже 
и=сточи'ся * кро'вь вл\дчня, * и=сточи'вшагw мi'ру 
воскр\снiе.

Стi'хъ: Возноси'те гд\са бг~а на'шего, и= 
покланя'йтеся подно'жiю нw'гу _е=гw`, jа='кw свя'то _е='сть.

О_у=мертви'вше стра^сти пло'ти * и= ду'ха 
бг~ому'дрiи, * (с. 370) потщи'мся возвы'ситися w\т земны'хъ 
* въ небе'сный поко'й, * кр\ста` воздви'женiемъ, * 
сраспе'ншеся вл\дцjь хр\сту`.

Стi'хъ: Бг~ъ же цр~ь на'шъ пре'жде вjь'ка, содjь'ла 
спасе'нiе посредjь` земли`.

Животеку'щiй и=зъ бж\ственныхъ р_е'бръ * и=сто'чникъ 
jа='вjь и=скипjь` сп~совыхъ, * напая'ющь ду'шы * вjь'рою 
покланя'ющихся * бж\ств_еннымъ _е=гw` стр\сте'мъ, * и= 
кр\сту`, и= воскресе'нiю.

Сла'ва, и= ны'нjь, гла'съ _е~:

Гла'съ пр\орw'къ твои'хъ и=са'iи и= дв~да, 
и=спо'лнися, бж~е, гл~го'лющiй: прiи'дутъ вси` jа=зы'цы, 
гд\си, и= покло'нятся предъ тобо'ю. се' бо лю'дiе, и=`же 
твоея`, бл~же, бл~года'ти напо'лнишася, во дво'рjьхъ твои'хъ 
i=ер\сли'ма. кр\стъ претерпjь'вый за ны`, и= воскресе'нiемъ 
твои'мъ животворя'й, сохрани` и= спаси' ны.

На лiтургi'и: Бл~ж_е'нна пра'здника, пjь'снь з~-я на 
s~.




