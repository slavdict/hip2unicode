<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 360)

Мjь'сяца тогw'же въ к~д-й де'нь.

Пе'рвое и= второ'е w=брjь'тенiе честны'я главы` 
пр\дте'чевы.

А='ще не _е='сть по'стъ: Ве'черъ пое'мъ, Блаже'нъ 
му'жъ: а~-й а=нтiфw'нъ. На Гд\си, воззва'хъ, стiхи^ры 
на s~. А='ще же по'стъ, стiхологису'емъ _о=бы'чную каfi'сму, 
и= пое'тся слу'жба пр\дте'чи съ трiw'дiю.

Гла'съ _е~. Подо'бенъ: Ра'дуйся:

Ра'дуйся, сщ~е'нная главо`, и= свjьтоно'сная, и= 
а='гг~лwмъ говjь'йная, jа='же мече'мъ w\тсjь'чена дре'вле, 
и= _о='стрыми w=бличе'ньми нечистоты` сту'дъ посjь'кшая, 
и=сто'чникъ чуде'съ, вjь^рныя напая'юща, и= jа='же сп~сово 
спаси'тельное прише'ствiе возвjьсти'вшая, и= наи'тiе дх~а 
дре'вле о_у=ви'дjьвшая, къ сему` все'льшаяся, ве'тхой же и= 
но'вой хода'тайствовавшая бл~года'ти: хр\ста` о_у=моли` 
душа'мъ на'шымъ дарова'ти ве'лiю ми'лость.

Въ сосу'дjь скуде'льнjь сокрове'нная и=ногда`, 
пр\дте'чева глава` jа=ви'ся, w\т земны'хъ нjь'дръ 
и=зда'вшаяся jа='вственнjь, и= чуде'съ струи^ и=сточа'ющая: 
и='бо въ вода'хъ главу` w=мы`, превы'спр_енняя ны'нjь 
покрыва'ющагw вода'ми, и= w=дождя'ющагw человjь'кwмъ 
бж\ственное w=ставле'нiе. сiю` о_у=`бо о_у=блажи'мъ 
и='стиннw пресла'вну, и= въ сея` w=брjь'тенiи (с. 361) 
ра'достнw пра'зднуемъ, хр\ста` моля'ще, дарова'ти душа'мъ 
на'шымъ ве'лiю ми'лость.

Глава`, jа='же а='гнца бж~iя проповjь'давшая пло'тiю 
jа='вльшагося, и= всjь^мъ покая'нiя спас_е'нныя пути^ 
бж\ственными заповjьдьми` и=звjьсти'вшая, jа='же пре'жде 
и='рwдово законопреступле'нiе w=бличи'вшая, и= сегw` ра'ди 
w\тсjь'чена w\т тjьлесе`, и= на вре'мя под\ъе'мшая 
сокрове'нiе, jа='коже свjьтоявле'нное на'мъ возсiя` сл~нце, 
пока'йтеся, вопiю'щая, и= ко хр\сту` ны'нjь предложи'теся во 
о_у=миле'нiи душе'внjьмъ, подаю'щему мi'ру ве'лiю ми'лость.

Сла'ва, гла'съ s~:

Сокро'вище бж\ственныхъ дарw'въ, бг~охрани'мая 
глава` твоя`, пр\дте'че, w\т земны'хъ нjь'дръ возсiя`, ю='же 
мы` вjь'рнw прiе'млюще, и= покланя'ющеся, сла'вне, 
w=богаща'емся w\т теб_е`, хр\сто'въ кр\сти'телю, чудесы` 
пресла'вными, и= согрjьше'нiй проще'нiемъ.

И= ны'нjь, бг~оро'диченъ: Кто` теб_е` не 
о_у=блажи'тъ:

Вхо'дъ. Прокi'менъ дне`, и= чт_е'нiя.

Пр\оро'чества и=са'iина чте'нiе.

[Глава` м~] Та'кw гл~го'летъ гд\сь: 
о_у=тjьша'йте, о_у=тjьша'йте лю'ди моя^ гл~го'летъ бг~ъ: 
свяще'нницы, глаго'лите въ се'рдце i=ерусали'му, о_у=моли'те 
_е=го`, jа='кw о_у=мно'жися смире'нiе _е=гw`, разрjьши'ся бо 
грjь'хъ _е=гw`, jа='кw прiя'тъ и=зъ руки` гд\сни сугу^ба 
согрjьш_е'нiя своя^. Гла'съ вопiю'щагw въ пусты'ни, 
о_у=гото'вайте пу'ть гд\сень, пра^вы твори'те ст_ези` бг~у 
на'шему. На го'ру высоку` взы'ди, бл~говjьству'й сiw'ну, 
возвыша'й крjь'постiю гла'съ сво'й, благовjьству'яй 
i=ер\сли'му: вознеси'те, не бо'йтеся. А='зъ гд\сь бг~ъ, 
а='зъ о_у=слы'шу о_у=бо'гихъ i=и~левъ, и= не w=ста'влю 
тjь'хъ. Но w\тве'рзу w\т го'ръ рjь'ки, и= посредjь` по'ля 
и=сто'чники, сотворю` пусты'ню въ лу'гъ, и= жа'ждущую зе'млю 
во и=сто'чники водны^я. Да возвесели'тся нб~о свы'ше, и= 
_о='блацы да кропя'тъ пра'вду, (с. 362) да возсiя'етъ 
земля`, и= да прозя'бнетъ ми'лость, и= пра'вда да возсiя'етъ 
вку'пjь. Гла'съ весе'лiя возвjьсти'те, и= о_у=слы'шано да 
бу'детъ. возвjьсти'те да'же въ коне'цъ земли`. глаго'лите: 
jа='кw и=зба'ви гд\сь раба` своего` i=а'кwва. И= а='ще 
вжа'ждутъ въ пусты'ни, и=сточи'тъ и=`мъ во'ду и=зъ ка'мене. 
Возвесели'ся, непло'ды неражда'ющая, расто'ргни и= возопi'й, 
неболjь'вшая: jа='кw мнw'га ча^да пусты^я па'че, не'жели 
и=му'щiя му'жа.

Пр\оро'чества малахi'ина чте'нiе:

[Глава` г~] Та'кw гл~го'летъ гд\сь вседержи'тель: 
се` а='зъ посыла'ю а='гг~ла моего` предъ лице'мъ твои'мъ, 
и='же о_у=гото'витъ пу'ть тво'й предъ тобо'ю, и= прiи'детъ 
во хра'мъ сво'й гд\сь, _е=гw'же вы` и='щете. И= кто` 
стерпи'тъ де'нь вхо'да _е=гw`; зане'же тому` прiити` jа='кw 
_о='гнь въ горни'лjь, и= jа='коже бы'лiе перу'щихъ. И= 
w=чи'ститъ, пояда'я и= w=чища'я jа='кw сребро` и= зла'то. И= 
прiи'детъ къ ва'мъ судо'мъ, и= бу'детъ свидjь'тель ско'ръ на 
лука^выя, и= на прелюбодjь^йцы, и= на клену'щыяся и='менемъ 
мои'мъ во лжу`, и= на лиша'ющыя мзды` нае'мника, и= на 
наси'льствующыя вдови^цы, и= пха'ющыя си^рыя, и= на 
о_у=клоня'ющыя су'дъ прише'льца, и= на небоя'щыяся _е=гw`, 
гл~го'летъ гд\сь вседержи'тель. Зане` а='зъ гд\сь бг~ъ 
ва'шъ, и= не и=змjьню'ся. и= вы` сы'нове i=а'кwвли, 
о_у=клони'стеся w\т зако'на, и= не сохрани'сте. Сегw` ра'ди 
w=брати'теся ко мнjь`, и= w=бращу'ся къ ва'мъ, гл~го'летъ 
гд\сь вседержи'тель, и= о_у=блажа'тъ ва'съ вси` jа=зы'цы. и= 
разумjь'йте jа='кw а='зъ гд\сь, смотря'яй посреди` 
пра'веднагw, и= посреди` беззако'нника въ де'нь _о='нъ, въ 
_о='ньже сотворю` снабдjь'нiе лю'бящымъ мя`. Позна'йте 
о_у='бw, и= помяни'те зако'нъ мwv"се'овъ раба` моегw`, 
jа='коже заповjь'да ва'мъ въ хwри'вjь, ко всему` i=и~лю 
повелjь'нiе и= w=правда'нiе. И= се` а='зъ послю` ва'мъ 
и=лiю` fесвi'тянина, пре'жде да'же не (с. 363) прiити` дню` 
гд\сню вели'кому и= просвjьще'нному, и='же напра'витъ 
се'рдце _о=тца` къ сы'ну, и= се'рдце человjь'ка ко 
и='скреннему своему`, да не прише'дъ поражу` зе'млю 
вско'рjь, гл~го'летъ гд\сь вседержи'тель, бг~ъ ст~ы'й 
i=и~левъ.

Прему'дрости соломw'новы чте'нiе.

[Глава` д~] Пра'ведникъ, а='ще пости'гнетъ 
сконча'тися, въ поко'и бу'детъ. W=су'дитъ же пра'ведникъ 
о_у=мира'яй живу'щыя нечести^выя. О_у='зрятъ бо кончи'ну 
пра'веднагw, и= не разумjь'ютъ, что` совjьща'ша w= не'мъ: 
jа='кw пове'ржетъ гд\сь нечести^выя безгла^сны ни'цъ: и= 
поколе'блетъ и=`хъ w\т w=снова'нiй, и= до послjь'днягw 
и=сче'знутъ въ болjь'зни, и= па'мять и='хъ поги'бнетъ. 
Прiи'дутъ бо въ помышле'нiе согрjьше'нiй свои'хъ о_у=жа'сни, 
и= w=бличи'тъ и=`хъ сопроти'въ беззако'нiя и='хъ. [Глава` 
_е~] Тогда` ста'нетъ въ дерзнове'нiи мно'зjь пра'ведникъ 
предъ лице'мъ w=скорби'вшихъ _е=го`, и= w\тмета'ющихъ труды` 
_е=гw`. Ви'дjьвше же _е=го` смяту'тся стра'хомъ мно'гимъ, и= 
о_у=жа'снутся w= пресла'вномъ спасе'нiи _е=гw`. Реку'тъ бо 
въ себjь` ка'ющеся, и= въ тjьснотjь` ду'ха воздо'хнутъ, и= 
реку'тъ: се'й бjь`, _е=го'же и=мjь'хомъ нjь'когда въ 
посмjь'хъ и= въ при'тчу поноше'нiя, безу'мнiи. Житiе` _е=гw` 
вмjьни'хомъ неи'стово, и= кончи'ну _е=гw` безче'стну. Ка'кw 
вмjьни'ся въ сынjь'хъ бж~iихъ, и= во ст~ы'хъ жре'бiй _е=гw` 
_е='сть; О_у=`бо заблуди'хомъ w\т пути` и='стиннагw, и= 
пра'вды свjь'тъ не w=блиста` на'мъ, и= со'лнце не возсiя` 
на'мъ. Беззако'нныхъ и=спо'лнихомся сте'зь, и= поги'бели, и= 
ходи'хомъ ст_ези` непрохw'дны, пути' же гд\сня не 
разумjь'хомъ.

На стiхо'внjь стiхи^ры, гла'съ в~. Подо'бенъ: 
_Е=гда` w\т дре'ва:

Прiиди'те, честну'ю главу` w\тсjь'ченную мече'мъ 
кр\сти'телеву, вjь'рнiи, дне'сь почти'мъ, во w=брjь'тенiи 
_е=я` срjьта'юще пjь'сньми, чту'ще w\т любве`, бл~года'ть 
пролива'ющую (с. 364) и=сцjьле'нiй на'мъ, ю='же прелюбодjь'й 
и='рwдъ дре'вле пред\ъw\тсjьче`, неи'стовствомъ и=рwдiа'дjь 
спле'тся.

Стi'хъ: Честна` предъ гд\семъ сме'рть преподо'бныхъ 
_е=гw`.

Jа='коже w\т руды` зла'то, та'кw w\т земли` 
пр\дте'чева глава` просiява'етъ, въ сосу'дjь скуде'льнjьмъ 
свjьтя'щися, и= вjьща'ющи jа='снw, и='рwдово w=блича'ющи 
прелюбодjь'йство и= о_у=бi'йство, зарю' же просвjьща'ющую 
помышл_е'нiя на^ша. ю='же w=блобыза'юще, вjь'рнiи, дне'сь 
почти'мъ пjь'сньми, jа='кw w= на'съ бг~у моля'щуюся.

Стi'хъ: Пра'ведникъ jа='кw фi'нi_ксъ процвjьте'тъ, 
jа='кw ке'дръ, и='же въ лiва'нjь, о_у=мно'жится.

Дре'вле jа='коже бж\ственное сокро'вище, въ сосу'дjь 
сокрове'нная глава` кр\сти'телева въ земли`, дне'сь 
конц_е'мъ w\ткрыва'ется: jа='коже бога'тство пролива'ющая 
и=сто'чники и=сцjьле'нiй, болjь^зни и=сцjьля'ющая, ду'шы 
просвjьща'ющая. тjь'мже о_у=тjьше'нiя вся'кагw бл~года'ть 
воспрiе'млюще, пjь'сньми сiю` бл~гоговjь'йнw похва'лимъ.

Сла'ва, гла'съ в~:

Jа='коже бж\ственныхъ о_у=мышле'нiй, всечестна'я 
ра'ка, неизрече'ннагw существа`, jа='снw прови'дjьвшая 
та'инство глава` твоя`, jа='кw w\т ложе'снъ ма'тернихъ, w\т 
сокро'вищъ земны'хъ дне'сь возсiя`, i=wа'нне всехва'льне, и= 
w=благово'ни всю` подсо'лнечную, w=свяще'нiя пролива'ющая 
мv'ро, и= мы'сленнw проповjь'дающая пу'ть покая'нiя, и= 
сп~су всjь'хъ моля'щаяся w= душа'хъ на'шихъ.

И= ны'нjь, бг~оро'диченъ:

Тропа'рь, гла'съ д~:

W\т земли` возсiя'вши пр\дте'чева глава`, лучы` 
и=спуща'етъ нетлjь'нiя, вjь^рнымъ и=сцjьле'нiй: свы'ше 
собира'етъ мно'жество а='гг~лъ, до'лjь же созыва'етъ 
человjь'ческiй ро'дъ, _е=диногла'сную возсыла'ти сла'ву 
хр\сту` бг~у.

Сла'ва, и= ны'нjь, бг~оро'диченъ: _Е='же w\т вjь'ка 
о_у=тае'нное: (с. 365)



На о_у='трени, на Бг~ъ гд\сь, тропа'рь, два'жды. 
Сла'ва, и= ны'нjь, бг~оро'диченъ воскр\снъ, по гла'су 
тропаря`.

По а~-й стiхоло'гiи сjьда'ленъ, гла'съ д~. Подо'бенъ: 
Ско'рw предвари`:

Jа='кw бж\ственное сокро'вище сокрове'но въ земли`, 
хр\сто'съ w\ткры` главу` твою` на'мъ, пр\оро'че и= 
пр\дте'че: вси` о_у=`бо соше'дшеся въ сея` w=брjь'тенiе, 
пjь'сньми бг~огла'сными сп~са воспои'мъ, спаса'ющаго на'шу 
жи'знь моли'твами твои'ми.

Два'жды.

Сла'ва, и= ны'нjь, бг~оро'диченъ:

Пое'мъ тя`, бг~оневjь'сто мт~и хр\ста` бг~а: 
сла'вяще рж\ство` твое` непостижи'мое, и='мже и=зба'вихомся 
w\т ле'сти дiа'воли, и= вся'кiя бjьды`, бц\де вл\дчце, и= 
вjь'рнw вопiе'мъ: поми'луй ста'до твое`, _е=ди'на 
всепjь'тая.

По в~-мъ стiхоло'гiи сjьда'ленъ, гла'съ д~. Подо'бенъ: 
Вознесы'йся:

И=зда'вшися jа='кw зла'то w\т руды`, свяще'нная 
твоя` глава` пресла'внw, w\т незаходи'мыхъ нjь'дръ земны'хъ, 
w=богати` вjь'рныхъ вся^ мы^сли разумjь'нiемъ бж\ственнымъ, 
ны'нjь пока'йтеся, вопiю'ще _о=бы'чнw: _е='йже 
покланя'ющеся, пр\дте'че, хр\ста` велегла'снw вjь'рою 
сла'вимъ.

Два'жды.

Сла'ва, и= ны'нjь, бг~оро'диченъ:

Никогда'же премолчи'мъ, бц\де, бл~года'рнw пjь'ти 
w\т души` твоя^ ми'лwсти, вл\дчце, раби` твои`, зову'ще и= 
глаго'люще: прест~а'я дв~о, предвари`, и= и=зба'ви w\т 
вра^гъ ви'димыхъ и= неви'димыхъ и= вся'кагw преще'нiя: ты' 
бо _е=си` на'мъ заступле'нiе.

По полv"еле'и сjьда'ленъ, гла'съ и~. Подо'бенъ: 
Повелjь'нное та'йнw:

Кр\сти'телева глава` кры'яшеся jа='кw би'серъ въ 
земли` вла'жнjьй, и= jа='кw свjь'щникъ бг~освjь'телъ 
о_у=кра'шена, w=заря'етъ чудотворя'щи мi'ръ ве'сь: jа='кw 
о_у='тро возсiя` всебл~голjь'пнw сл~нцу пр\дте'ча, и= 
невече'рнимъ свjь'томъ возвjьща'я па'ки на'мъ, се`, взыва'я, 
а='гнецъ бж~iй.

Два'жды. (с. 366)

Сла'ва, и= ны'нjь, бг~оро'диченъ:

Бл~годари'мъ тя` при'снw, бц\де, и= велича'емъ, 
ч\стая, и= покланя'емся, воспjьва'юще рж\ство` твое`, 
бл~года'тная, вопiю'ще непреста'ннw: спаси' ны, дв~о 
всеми'лостивая, jа='кw бл~га'я, и= де'мwнwвъ и=схити` 
словоположе'нiя стра'шнагw, въ ча'съ и=спыта'нiя, да не 
посрами'мся раби` твои`.

Степ_е'нна, а~-й а=нтiфw'нъ д~-гw гла'са. Прокi'менъ, 
гла'съ д~: Та'мw возращу` ро'гъ дв~ду, о_у=гото'вахъ 
свjьти'льникъ пома'занному моему`. Стi'хъ: Помяни`, 
гд\си, дв~да, и= всю` кро'тость _е=гw`. Вся'кое дыха'нiе 
да хва'литъ гд\са. _Е=v\глiе луки`, зача'ло л~а.

По н~-мъ _псалмjь` стiхи'ра самогла'сна, гла'съ s~:

Jа='же пе'рвjье на блю'дjь, и='рwдову беззако'нную 
нечистоту` w=бличи'вшая, покая'нiе же всjь^мъ 
проповjь'давшая вjь^рнымъ, честна'я глава` кр\сти'теля 
хр\сто'ва, w\т сокро'вищъ земны'хъ jа='вльшаяся предлежи'тъ, 
вjь'рнw притека'ющымъ къ не'й, и= прикаса'ющымся со 
стра'хомъ, и= покланя'ющымся любо'вiю душе'вною, да'рующая 
разрjьше'нiе прегрjьше'нiй, проше'нi_емъ подае'тъ 
потр_е'бная, и= ве'лiю ми'лость.

Канw'нъ бц\ды со i=рмосо'мъ на s~: и= пр\дте'чи на 
и~:

Гла'съ s~. Пjь'снь а~. I=рмо'съ:

Jа='кw по су'ху, пjьшеше'ствовавъ i=и~ль по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

Гряди'те, бл~гохва'льнымъ я=зы'комъ и= всеси'льнымъ 
пле'щуще ду'хомъ и=зъ о_у=сте'нъ нечи'стыхъ, гла'съ сло'ва 
пр\дте'чу пjь'сньми духо'вными, вjь'рнiи, просла'вимъ.

Ми'рнымъ о_у=строе'нiемъ о_у=тиша'ется, и= 
безмjь'рными мно'жествы хр\сто'ва цр~ковь, бл~гостоя'тельнjь 
о_у=паса'ется, тебjь` лjь'тнюю пjь'снь вопiю'щи, пр\дте'че.

Ю='же w\т бг~а да'руемую jа='кw сокро'вище на'мъ (с. 
367) неw\те'млемо, бг~оно'сную главу` пр\дте'чеву, вси` 
пjь'сньми досто'йнw соше'дшеся, вjь'рнiи, почти'мъ.

Бг~оро'диченъ:

Твоего` прiе'мши содjь'теля, jа='кw са'мъ восхотjь` 
и=зъ безсjь'меннагw твоегw` чре'ва, па'че о_у=ма` 
воплоща'ема, ч\стая, тва'рей вои'стинну jа=ви'лася _е=си` 
вл\дчца.

Катава'сiа: W\тве'рзу о_у=ста` моя^:

Пjь'снь г~. I=рмо'съ:

Нjь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`.

О_у=тро'ба непло'дна прозябе'нiе тя` и=знесе` 
бж\ственно, jа='же w\т jа=зы^къ цр~ковь, сла'вна 
невjьстово'дца, хр\сту` и='стинному бг~у и= жениху` сiю` 
w=бруча'юща.

Твоегw` бг~овjьща'ннагw гла'са, пр\дте'че i=wа'нне, 
ниже` мече'мъ о_у=держа` _о=кая'нная прелюбодjь'йца: 
бж\ственную бо твою` на'мъ jа=вля'еши главу` w\т земли`.

Торжеству'ющiй свjь'тлw жела'ющь тя` гра'дъ, 
о_у=чрежда'емь быва'етъ jа='кw бога'тство w=брjь'тшь 
та'йное, и= и=сто'чникъ неwску'денъ и=сцjьле'нiй, пр\дте'че, 
главу` твою`.

Бг~оро'диченъ:

Бж\ственнагw рж\ства` твоегw`, ч\стая, вся'кiй 
_е=стества` чи'нъ прехо'дитъ чу'до: бг~а бо преесте'ственнw 
зачала` _е=си` во чре'вjь, и= ро'ждши пребыва'еши при'снw 
дв~а.

Сjьда'ленъ, гла'съ и~. Подо'бенъ: Повелjь'нное 
та'йнw:

Jа='кw въ храни'лищи сокро'вище вложена` пр\дте'чева 
глава` храня'шеся, въ водоно'сjь кры'ющася гла'съ сло'ва: 
jа='кw пшени'ца покрове'на во глубинjь` земли` и=зцвjьте`, 
плодонося'щи бж\ственную жи'знь. Тоя` вси` почита'емъ 
w=брjь'тенiе, хр\ста` сла'вяще, пода'вшаго то'й бл~года'ть 
и=сточи'ти и=сцjьл_е'нiя.

Два'жды. (с. 368)

Сла'ва, и= ны'нjь, бг~оро'диченъ:

Повелjь'нное та'йнw прiе'мъ въ ра'зумjь, въ кро'вjь 
i=w'сифовjь тща'нiемъ предста` безпло'тный, глаго'ля 
неискусобра'чнjьй: приклони'вый схожде'нiемъ нб~са`, 
вмjьща'ется неизмjь'ннw ве'сь въ тя`. _е=го'же и= ви'дя въ 
ложесна'хъ твои'хъ, прiе'мша ра'бiй зра'къ, о_у=жаса'юся 
зва'ти тебjь`: ра'дуйся, невjь'сто неневjь'стная.

Пjь'снь д~. I=рмо'съ:

Хр\сто'съ моя^ си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи w\т смы'сла чи'ста, w= 
гд\сjь пра'зднующи.

Ве'тхагw бы'лъ _е=си` печа'ть, всебога'те, jа='вjь 
завjь'та, и= пр\оро'кwвъ коне'цъ и=звjьсти'лъ _е=си`: и= 
чертогокраси'тель же бж\ственный, но'вагw jа=ви'лся _е=си`, 
пр\дте'че.

Власяны'ми ру'бы, _о=бы'чнw, пр\дте'че, честну'ю 
претерпjь'лъ _е=си` и= сла'вную главу` твою` покры'ти 
ца'рскою багряни'цею, jа='кw ри'зою, ра'дуяся.

Бж\ственную главу` твою`, w\тбjьже'нiемъ ни'щiй и= 
скита'яйся, твои'ми бж\ственными наставле'ньми, jа='коже 
незави'стно бога'тство, i=wа'нне, показу'етъ.

Заре'ю, пр\дте'че, бж\ственнагw дх~а, чту'щiй тя` 
гра'дъ всегда`, моли` о_у=ясни'ти, и= въ бж\ственнjьй 
па'мяти твое'й, безплw'тнымъ сра'доватися.

Бг~оро'диченъ:

Ме'ртва мя` показа` са'да вкуше'нiе, живо'тное же 
дре'во, и=зъ теб_е` jа='вльшееся, преч\стая, воздви'же, и= 
ра'йскiя пи'щи наслjь'дника мя` сотвори`.

Пjь'снь _е~. I=рмо'съ:

Бж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

Не бы'лъ _е=си` тро'сть, кр\сти'телю, 
и=скуси'тельными sлополуче'нiя вjь^тры всегда` коле'блемь, 
сто'лпъ же бж\ственныхъ люде'й непоколеби'мь: си'лою бо 
и=лiино'ю jа=ви'лся _е=си`, и= дх~а.

И='же бж\ство` w\тмета'я, и= о_у=маля'я сла'ву, w\т 
теб_е` (с. 369) кре'щшагwся хр\ста`, и= бж\ственную 
бл~года'ть твою` о_у=таева'я, пра'веднw w\т w=гра'дъ 
бж\ственныхъ возбраня'емь _е='сть.

W\тве'рзлъ _е=си` незави'стнагw бж\ственнагw 
и=сто'чника две'рь, пою'щымъ тя` любо'вiю, сла'вный 
пр\дте'че, бж\ственныя бл~года'ти и=сточа'ющiя во'ды, и= 
струи^ и=сцjьле'нiй всjь'хъ веселя'щыя.

Бг~оро'диченъ:

Нося'щи добро'ту мы'сленную краснjь'йшiя души` 
твоея`, невjь'ста бж~iя была` _е=си`, запеча'тствована 
дjь'вствомъ, ч\стая, и= заре'ю чистоты` мi'ръ просвjьща'ющи.

Пjь'снь s~. I=рмо'съ:

Жите'йское мо'ре воздвиза'емое зря` напа'стей 
бу'рею, въ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многомл\стиве.

Пр\оро'ка тя` рече` и='стина хр\сто'съ, и= 
пр\оро'кwвъ превы'шша, кр\сти'теля же и= пр\дте'чу жи'зни: 
того' бо о_у=зрjь'лъ _е=си`, _е=го'же зако'нъ и= пр\оро'цы 
провозвjьсти'ша.

Не терпя'ше кры'тися чуде'съ и=сто'чникъ, сокро'вище 
бл~года'ти, сла'вная глава` твоя`, кр\сти'телю, пр\оро'че и= 
пр\дте'че: но jа='вльшися пролива'етъ и=сцjьле'нiй 
и=сто'чники.

Всебога'тно похвале'нiе, и= о_у=краше'нiе свjь'тло, 
и= щи'тъ спаси'теленъ, хр\столю'бный се'й, и= бл~госла'вный 
предлага'етъ гра'дъ тво'й, честну'ю и= бж\ственную твою` 
главу`, пр\дте'че.

Бг~оро'диченъ:

Вели'кiй прописа` во пр\оро'цjьхъ мwv"се'й тя` 
кiвw'тъ, и= трапе'зу, и= свjь'щникъ, и= ста'мну _о=бра'знjь, 
назна'менуя воплоще'нiе, _е='же и=зъ теб_е`, вы'шнягw, мт~и 
дв~о.

Конда'къ, гла'съ в~. Подо'бенъ: Вы'шнихъ и=щя`:

Пр\оро'че бж~iй, и= пр\дте'че бл~года'ти, главу` 
твою` jа='кw шипо'къ свяще'ннjьйшiй w\т земли` w=брjь'тше, 
и=сцjьл_е'нiя всегда` прiе'млемъ: и='бо па'ки jа='коже 
пре'жде въ мi'рjь проповjь'дуеши покая'нiе. (с. 370)

I='косъ:

W\т гд\са свидjь'тельство прiе'мъ, i=wа'нне, па'че 
всjь'хъ человjь^къ вы'шшiй бы'лъ _е=си`: w\т_ону'дуже 
похвалы^ пjь'сней принести` тебjь` о_у=жаса'юся, но любо'вiю 
понужде'нъ, пjь'снь нача'ти дерзну'хъ. Тjь'мже да не 
о_у=недосто'иши споспjь'шникъ мнjь` бы'ти, всехва'льне, да 
возмогу` вjьнча'ти тво'й ве'рхъ ст~ы'й, требога'те: и='бо 
ты` въ мi'рjь проповjь'дуеши покая'нiе.

Пjь'снь з~. I=рмо'съ:

Росода'тельну о_у='бw пе'щь содjь'ла а='гг~лъ 
прп\дбнымъ _о=трокw'мъ, халд_е'и же w=паля'ющее велjь'нiе 
бж~iе, мучи'теля о_у=вjьща` вопи'ти: бл~гослове'нъ _е=си`, 
бж~е _о=т_е'цъ на'шихъ.

Дв~ы прозябе'нiе, тя` па'че всjь'хъ рече` въ 
рожде'нныхъ жена'ми: jа='кw бо безпло'тенъ и= равноа'гг~ленъ 
на земли` тому` пожи'лъ _е=си`, вопiя`: бл~гослове'нъ 
_е=си`, бж~е _о=т_е'цъ на'шихъ.

Во о_у=тро'бjь дв\ственнjьй все'льшася позна'лъ 
_е=си` и=зъ непло'дна чре'ва, и= о_у=потреби'въ мт~рня, 
пр\дте'че, гла'са, и=гра'я взыва'лъ _е=си` _е=му`: 
бл~гослове'нъ _е=си`, бж~е _о=т_е'цъ на'шихъ.

W\т пусты'ни прест~ы'мъ дх~омъ науче'нъ jа=ви'лся 
_е=си`, jа='коже о_у='тро свjьтоно'сно, а='гг~лъ свjь'та, 
на'съ науча'я вопи'ти: бл~гослове'нъ _е=си`, бж~е _о=т_е'цъ 
на'шихъ.

О_у=блажи'ся jа='кw вои'стинну во гра'дjьхъ, се'й 
ны'нjь, приснопа'мятне, стяжа'вый тя` гра'дъ сокро'вище, 
пр\дте'че хр\сто'въ. тjь'мже пра'зднуя вопiе'тъ: 
бл~гослове'нъ _е=си`, бж~е _о=т_е'цъ на'шихъ.

Бг~оро'диченъ:

Тобо'ю, мт~и дв~о, свjь'тъ возсiя` все'й вселе'ннjьй 
свjь'тлый, ты' бо зижди'теля всjь'хъ родила` _е=си` бг~а: 
о_у= негw'же и=спроси`, преч\стая, на'мъ низпосла'ти 
вjь^рнымъ ве'лiю ми'лость.

Пjь'снь и~. I=рмо'съ:

И=зъ пла'мене прп\дбнымъ ро'су и=сточи'лъ _е=си`, и= 
пра'веднагw же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки. (с. 371)

По'сланъ бы'сть вопiю'щагw гла'съ пр\дте'ча, 
запустjь'вшымъ сердца'мъ, сн~а бж~iя, вjь'ру бл~гочести'вую 
водружа'яй су'щагw бг~а, _е=го'же превозно'симъ во вся^ 
вjь'ки.

О_у=гото'вите, глаго'летъ и= ны'нjь пр\дте'ча, 
гд\сню стезю`: се'й бо ст~ы'ни ра'ди прише'дъ, со _о=ц~е'мъ 
и= дх~омъ, въ на^ша сердца` всели'тся во вjь'ки.

Слу'хомъ о_у='бw гла'су роди'телеву, _о=чи'ма же 
бж\ственнагw дх~а зрjь'нiю: вся'чески же w=сяза'нiемъ 
i=wа'ннъ пр\дте'ча на тебjь` ру'ку положи'вый, хр\сте`, 
бг~оно'сецъ быва'етъ.

И=зъ чре'ва w=ст~и'ся бж\ственнымъ дх~омъ, и= 
пр\оро'къ jа=ви'ся во чре'вjь носи'мь: ны'нjь же 
наслажде'нiе, и='же въ нjь'дрjьхъ тя` и=му'щему гра'ду 
показа'ся, пр\оро'че.

Бг~оро'диченъ:

Златоза'рный тя` свjь'щникъ пред\ъизwбрази`, 
прiе'мшую неизрече'ннw свjь'тъ непристу'пный, позна'нiемъ 
тогw` w=заря'ющь вся'ч_еская: _е=го'же превозно'симъ во вся^ 
вjь'ки.

Пjь'снь f~. I=рмо'съ:

Бг~а человjь'кwмъ невозмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ сло'во воплоще'нно: 
_е=го'же велича'юще, съ нб\сными вw'и тя` о_у=блажа'емъ.

Jа='вjь и=сполне'нiя десяти'цы, пр\дте'че, 
за'повjьдей ты` храни'тель крjь'покъ бы'въ, прили'чнjь w\т 
хр\ста` почте'нъ бы'лъ _е=си` дарова'нiй десяти'цею. тjь'мже 
тя` дх~а таи'нника, и= дру'га сло'ву вjь'дуще, 
о_у=блажа'емъ.

Хр\сто'въ пр\оро'къ же и= а=п\слъ, а='гг~лъ же и= 
пр\дте'ча, бж\ственнагw воплоще'нiя кр\сти'тель, и= 
сщ~е'нникъ, и= мч~никъ вjь'ренъ: проповjь'дникъ же су'щымъ 
во а='дjь ты` бы'лъ _е=си`, и= дjь'вствующымъ пра'вило, и= 
пусты'ни прозябе'нiе.

Души` невjь'рiе w=блича'ется, сщ~еннодjь'йственныя 
руки` о_у=мерщвле'нныя чудесе'мъ: прозя'бшей же па'ки 
вjь'рjь, и= твое'й jа='вльшейся главjь`, блаже'нне, 
поже'ртая дла'нь w=бновля'ется. (с. 372)

Твое` jа=вле'нiе провозвjьща'юще зри'телю, 
возвjьща'ху а='гг~льстiи чи'ни нело'жнw, гаврiи'ла 
подо'бящеся бж\ственному бл~говjь'щенiю, _е='же пре'жде 
рождества` твоегw`, свяще'нный заха'рiа прiе'млетъ.

Бг~оро'диченъ:

Страсте'й и=сцjьл_е'нiя да почерпа'емъ, въ сла'вный 
хра'мъ пр\дте'чевъ притека'юще: въ то'й бо прихо'дятъ 
а='гг~льстiи ли'цы, ду'си же пра'ведныхъ всjь'хъ, вл\дчца съ 
кр\сти'телемъ i=wа'нномъ, и=сцjьл_е'нiя подава'юще.

Свjьти'ленъ. Подо'бенъ: О_у=ченикw'мъ:

Свjьтоявле'нная возсiя` честна'я твоя` глава` w\т 
незаходи'мыхъ нjь'дръ земны'хъ, пр\дте'че i=wа'нне, 
свjьти'льниче свjь'та невеще'ственнагw: _е=я'же w=брjь'тенiе 
любо'вiю соверша'юще мо'лимъ тя`, лю'тыхъ w=брjьсти` 
разрjьше'нiе, и= вре'мя о_у=до'бнjь соверши'ти воздержа'нiя, 
моли'твами твои'ми, всехва'льне кр\сти'телю сп~совъ.

Два'жды.

Сла'ва, и= ны'нjь, бг~оро'диченъ:

О_у=тjьша'ется, всеч\стая, вjь'рныхъ бг~ому'дрое 
собра'нiе служа'щее, и= вjь'рнw воспjьва'ющее тя` бц\ду 
и='стиннw. тjь'мже моли'твами твои'ми поста` тече'нiе да'ждь 
на'мъ соверши'ти бг~олjь'пнw, и= кр\сту` честно'му 
поклони'тися, и= стр\сте'мъ спаси'т_ельнымъ сн~а и= бг~а 
твоегw`.

На хвали'техъ стiхи^ры на д~, гла'съ д~. Подо'бенъ: 
Да'лъ _е=си` зна'менiе:

W\тве'рзе преддв_е'рiя воздержа'нiя * всеч\стна'я 
глава` твоя`, всехва'льне, * и= пи'щу предложи` сладча'йшую 
всjь^мъ * бж~е'ственныхъ дарова'нiй: * и=`хже причаща'ющеся 
вjь'рнw, * поста` те'рпкое о_у=слажда'емъ, * и= вjь'рою 
восхваля'емъ тя`, * и= вопiе'мъ хр\сту` бг~у: i=и~се 
всеси'льне, * сп~се ду'шъ на'шихъ.

Два'жды.

Мv'ра jа='коже во'ды, * глава` и=ска'пающи 
пр\дте'чева приснотеку'щая, * и= на трапе'зjь дне'сь 
возло'жшися * та'йнjьй и= бж\ственнjьй, * благоуха'етъ 
мы'сленнjь * и= го'ресть (с. 373) w\тгоня'етъ скорбе'й, * и= 
весе'лiя вся^ и=сполня'етъ, * любо'вiю зову'щыя: * i=и~се 
всеси'льне, * сп~се ду'шъ на'шихъ.

Посjьче` глава` твоя`, * jа='коже ме'чь 
_о=стрjь'йшiй, * главы^ беззако'ннующихъ вра^гъ: * и= 
и=сцjьле'нiя и=сточи` въ благозако'нiи су'щымъ всjь^мъ, * 
бж\ственныхъ дарова'нiй. * и= сегw` ра'ди тя` вjь'рнw 
восхваля'емъ, * дру'га и= пр\дте'чу, i=wа'нне, зижди'телева, 
* и= вопiе'мъ _е=му` прилjь'жнw: * i=и~се всеси'льне, * 
сп~се ду'шъ на'шихъ.

Сла'ва, гла'съ s~:

Всечестну'ю главу` кр\сти'теля твоегw`, гд\си, 
jа='вльшуюся дне'сь w\т земли`, со гла'сомъ хвале'нiя 
прiе'мшiи вjь'рнw, въ моли'тву, чл~вjьколю'бче, грjь'шнiи 
раби` твои` приводя'ще, мо'лимся, тоя` ра'ди о_у=лучи'ти въ 
де'нь суда` w\т теб_е` w=чище'нiе, и= ве'лiю ми'лость.

И= ны'нjь, бг~оро'диченъ:

Бл~голюби'вый бж~е и= сп~се, рабы^ твоя^ спаса'й w\т 
вся'кагw w=бстоя'нiя лю'тагw, моли'твами пр\дте'чи твоегw` 
и= всjь'хъ ст~ы'хъ, и= мт~ре твоея` мольба'ми.

Славосло'вiе вели'кое, и= w\тпу'стъ.

На лiтургi'и, бл~ж_е'нна w\т канw'на, пjь'снь г~ и= 
s~-я. Прокi'менъ, гла'съ з~: Возвесели'тся пра'ведникъ w= 
гд\сjь, и= о_у=пова'етъ на него`. Стi'хъ: О_у=слы'ши, 
бж~е, гла'съ мо'й, внегда` моли'тимися къ тебjь`. А=п\слъ 
къ корi'нfянwмъ, зача'ло р_о~s. А=ллилу'iа, гла'съ д~: 
Пра'ведникъ jа='кw фi'нi_ксъ процвjьте'тъ, jа='кw ке'дръ, 
и='же въ лiва'нjь, о_у=мно'жится. Стi'хъ: И='стина w\т 
земли` возсiя`, и= пра'вда съ нб~се` прини'че. _Е=v\глiе 
матfе'а, зача'ло м~. Прича'стенъ: Въ па'мять вjь'чную 
бу'детъ пра'ведникъ: