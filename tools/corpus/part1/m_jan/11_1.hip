<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 303)

Мц\са тогw'же въ а~_i-й де'нь.

Прп\дбнагw _о=ц~а` на'шегw fеодо'сiа, _о='бщихъ жи'тiй 
нача'льника:

И= прп\дбнагw _о=ц~а` на'шегw мiхаи'ла кло'пскагw, 
новгоро'дскагw чудотво'рца.

Слу'жба _е=гw` пи'сана по се'й слу'жбjь.

Ве'черъ, Бл~же'нъ му'жъ, пе'рвый а=нтiфw'нъ.

На Гд\си, воззва'хъ, пое'мъ стiхи^ры на s~, гла'съ 
_е~.

Подо'бенъ: Прп\дбне _о='ч~е:

Прп\дбне _о='ч~е бг~оно'се fеодо'сiе, вельми` 
подвиза'лся _е=си` въ привре'меннjьй жи'зни, въ пjь'нiихъ и= 
поще'нiихъ и= бдjь'нiихъ, _о='бразъ бы'въ твои^мъ 
о_у=ченикw'мъ: ны'нjь же лику'еши со безтjьле'сными, хр\ста` 
непреста'ннw славосло'вя, (с. 304) w\т бг~а бг~а сло'ва и= 
и=зба'вителя, подкло'ншагw главу` пр\дте'чи, и= 
w=святи'вшагw _е=стество` водно'е: того` моли`, тому` 
помоли'ся, прп\дбне, дарова'ти цр~кви _е=диномы'слiе, ми'ръ 
и= ве'лiю ми'лость.

Прп\дбне _о='ч~е бг~оно'се fеодо'сiе, w=брjь'тши, 
jа='коже жела'ше, чи'стую твою` ду'шу, дх~а благода'ть 
всест~а'гw въ тя` всели'ся, jа='кw преч\стый свjь'тъ, 
_е=гw'же дjь'йствомъ свjь'тлw о_у=кра'шенъ, хр\ста` 
непреста'ннw славосло'виши, во двою` сущ_еству` _е=ди'наго 
сн~а, креща'емаго руко'ю пр\дте'чевою, и= 
свидjь'тельствована гла'сомъ _о='ч~имъ. того` моли`, тому` 
помоли'ся, прп\дбне, дарова'ти вселе'ннjьй _е=диномы'слiе, 
ми'ръ и= ве'лiю ми'лость.

Прп\дбне _о='ч~е бг~оно'се fеодо'сiе, лjь'потнw 
сподо'бился _е=си` бл~же'нныя жи'зни, чистото'ю и= посто'мъ 
сiю` w=брjь'тъ: жи'въ бо преста'вился _е=си` къ го'рнjьй 
жи'зни, всjь^мъ ра'доватися ре'къ, и= со безпло'тными 
хр\ста` непреста'ннw славосло'вя, w\т дв~ы несказа'ннw 
пло'ть прiе'мшаго, и= пото'пльша на'шя грjьхи` креще'нiемъ 
въ струя'хъ i=_орда'нскихъ. того` моли`, тому` помоли'ся, 
ст~е, дарова'ти вселе'ннjьй _е=диномы'слiе, ми'ръ и= ве'лiю 
ми'лость.

Сла'ва, гла'съ в~:

Прп\дбне _о='ч~е, jа='кw гра'дъ жива'гw бг~а, 
возвесели'ша свяще'нную твою` ду'шу рjь^чная стремл_е'нiя, 
воды` w=ставл_е'нiя, проше'дшагw i=_орда'нъ, и= всjь^мъ 
конц_е'мъ бл~гоче'стiя сло'во и=сточи'вшагw хр\ста` бг~а 
на'шегw. _е=го'же моли`, всебл~же'нне fеодо'сiе, спасти'ся 
душа'мъ на'шымъ.

И= ны'нjь, гла'съ то'йже:

Приклони'лъ _е=си` главу` пр\дте'чи, сокруши'лъ 
_е=си` главы^ sмi_е'въ: прише'дъ въ струи^ просвjьти'лъ 
_е=си` вся'ч_еская, _е='же сла'вити тя`, сп~се, 
просвjьти'теля ду'шъ на'шихъ.

Прокi'менъ дне`, и= чт_е'нiя. (с. 305)

Прему'дрости соломw'новы чте'нiе.

[Глава` _е~] Пра'в_едницы во вjь'ки живу'тъ, и= въ 
гд\сjь мзда` и='хъ, и= попече'нiе и='хъ о_у= вы'шнягw. сегw` 
ра'ди прiи'мутъ цр\ствiе бл~голjь'пiя и= вjьне'цъ добро'ты 
w\т руки` гд\сни, зане` десни'цею покры'етъ я=`, и= мы'шцею 
защити'тъ и=`хъ. Прiи'метъ все_ору'жiе рве'нiе свое`, и= 
воwружи'тъ тва'рь въ ме'сть врагw'мъ. W=блече'тся въ брwня` 
пра'вды, и= возложи'тъ шле'мъ, су'дъ нелицемjь'ренъ. 
Прiи'метъ щи'тъ непобjьди'мый преподо'бiе. Поwстри'тъ же 
напра'сный гнjь'въ во _о=ру'жiе: спобо'ретъ же съ ни'мъ 
мi'ръ на безу^мныя. По'йдутъ праволу^чныя стрjь'лы 
мw'лнiины, и= jа='кw w\т бл~гокру'гла лу'ка _о=блакw'въ, на 
намjь'ренiе полетя'тъ. И= w\т каменоме'тныя jа='рости 
и=спо'лнь паду'тъ гра'ды. вознегоду'етъ на ни'хъ вода` 
морска'я: рjь'ки же потопя'тъ я=` на'глw. Сопроти'въ 
ста'нетъ и=`мъ дх~ъ си'лы, и= jа='кw ви'хоръ развjь'етъ 
и=`хъ, и= w=пустоши'тъ всю` зе'млю беззако'нiе: и= 
sлодjь'йство преврати'тъ престо'лы си'льныхъ. [s~] Слы'шите 
о_у=`бо, ца'рiе, и= разумjь'йте: навы'кните, судiи^, 
конц_е'въ земли`. Внуши'те, держа'щiи мно'ж_ества, и= 
гордя'щiися w= наро'дjьхъ jа=зы^къ: jа='кw дана` _е='сть w\т 
гд\са держа'ва ва'мъ, и= си'ла w\т вы'шнягw.

Прему'дрости соломw'новы чте'нiе.

[Глава` г~] Пра'ведныхъ ду'ши въ руцjь` бж~iей, и= 
не прико'снется и='хъ му'ка. Непщева'ни бы'ша во _о=чесjь'хъ 
безу'мныхъ о_у=мре'ти, и= вмjьни'ся w=sлобле'нiе и=схо'дъ 
и='хъ. И= _е='же w\т на'съ ше'ствiе сокруше'нiе, _о=ни' же 
су'ть въ ми'рjь. И='бо пред\ъ лице'мъ человjь'ческимъ а='ще 
и= му'ку прiи'мутъ, о_у=пова'нiе и='хъ безсме'ртiя 
и=спо'лнено. И= вма'лjь нака'зани бы'вше, вели'кими 
бл~годjь'тельствовани бу'дутъ, jа='кw бг~ъ и=скуси` я=`, и= 
w=брjь'те и=`хъ достw'йны себjь`. Jа='кw зла'то въ горни'лjь 
и=скуси` и=`хъ, и= jа='кw всепло'дiе же'ртвенное (с. 306) 
прiя'тъ я=`. И= во вре'мя посjьще'нiя и='хъ возсiя'ютъ, и= 
jа='кw и='скры по сте'блiю потеку'тъ. Су'дятъ jа=зы'кwмъ, и= 
w=блада'ютъ людьми` и= воцр~и'тся гд\сь въ ни'хъ во вjь'ки. 
Надjь'ющiися на'нь разумjь'ютъ и='стину, и= вjь'рнiи въ 
любви` пребу'дутъ _е=му`: jа='кw бл~года'ть и= ми'лость въ 
прп\дбныхъ _е=гw`, и= посjьще'нiе во и=збра'нныхъ _е=гw`.

Прему'дрости соломw'новы чте'нiе.

[Гла\в д~] Прв\дникъ, а='ще пости'гнетъ сконча'тися, 
въ поко'и бу'детъ. Ста'рость бо честна` не многолjь'тна, 
ниже` въ числjь` лjь'тъ и=счита'ется. Сjьди'на же _е='сть 
му'дрость человjь'кwмъ, и= во'зрастъ ста'рости житiе` 
нескве'рное. Бл~гоуго'денъ бг~ови бы'въ, возлю'бленъ бы'сть, 
и= живы'й посредjь` грjь^шникъ преста'вленъ бы'сть. 
Восхище'нъ бы'сть, да не sло'ба и=змjьни'тъ ра'зума _е=гw`, 
и=ли` ле'сть прельсти'тъ ду'шу _е=гw`. Раче'нiе бо sло'бы 
помрача'етъ дw'брая, и= паре'нiе по'хоти премjьня'етъ 
о_у='мъ неsло'бивъ. Сконча'вся вма'лjь, и=спо'лни лjь^та 
дw'лга: о_у=го'дна бо бjь` гд\севи душа` _е=гw`, сегw` ра'ди 
потща'ся w\т среды` лука'вствiя. Лю'дiе же ви'дjьвше и= не 
разумjь'вше, ниже` поло'жше въ помышле'нiи таково'е: jа='кw 
благода'ть и= ми'лость въ прп\дбныхъ _е=гw`, и= посjьще'нiе 
во и=збра'нныхъ _е=гw`.

На стiхо'внjь стiхи^ры, гла'съ д~. Подо'бенъ: Да'лъ 
_е=си` зна'менiе:

Творе'нiе i=w'сифово:

Ви'дjьлъ _е=си`, ка'кw w=бложи'хся твои'мъ 
_о='бразомъ, * _е=го'же созда'хъ, * па'че о_у=ма` смири'вся, 
гд\сь рече`: * что` о_у='бw стра'нно, дру'же, * а='ще и= 
подклоня'юся десни'цjь твое'й, * jа='коже _е=ди'нъ w\т 
твои'хъ клевр_е'тъ, * и= w=дjьва'юся w=бнаже'нъ вода'ми; * 
w=бнаж_е'нныя бо хощу` w=дjь'яти, jа='кw благоутро'бенъ, * 
въ нетлjь'нiе вjь'чное.

Стi'хъ: Мо'ре ви'дjь и= побjьже`, i=_орда'нъ 
возврати'ся вспя'ть.

Jа=ви'ся воплоща'емь, но о_у=тро'ба тя` прiя'тъ 
неwпа'льна (с. 307) пребы'вши: * пе'щь бо и=здале'ча сiю` 
w=бразу'етъ * не w=пали'вша _о=трокw'въ. * а='зъ же сjь'но 
сы'й, на _о='гнь ка'кw положу` дла'нь, вл\дко, * _е=гw'же 
трепе'щутъ нб\сная и= земна^я вся^, * i=и~се всеси'льне, 
сп~се ду'шъ на'шихъ.

Стi'хъ: Что' ти _е='сть, мо'ре, jа='кw побjь'гло 
_е=си`; и= тебjь`, i=_орда'не, jа='кw возврати'лся _е=си` 
вспя'ть;

Ты' мя въ вода'хъ i=_орда'нскихъ w=мы'й, скве'рны 
w\тню'дъ не и=му'ща, гд\сь рече`: и= w=скве'рншееся 
_е=стество` человjь'ческое * преступле'нiемъ а=да'ма, 
w=мы'вшееся но'во бу'детъ. * мнjь' бо креща'ему, * 
w=бновле'нiе всjь^мъ человjь'кwмъ * водо'ю и= дх~омъ 
быва'етъ.

Сла'ва, гла'съ и~. Студi'тово:

Мона'хwвъ мно'жества, наста'вника тя` почита'емъ, 
_о='ч~е на'шъ fеодо'сiе: твое'ю бо стезе'ю вои'стинну пра'вw 
ходи'ти позна'хомъ. Бл~же'нъ _е=си` хр\сту` рабо'тавъ, и= 
вра'жiю w=бличи'лъ _е=си` си'лу, а='гг~лwвъ собесjь'дниче, 
прп\дбныхъ соприча'стниче и= прв\дныхъ: съ ни'миже моли'ся 
гд\севи, поми'ловатися душа'мъ на'шымъ.

И= ны'нjь, гла'съ то'йже:

А='гг~льская вw'инства о_у=жасо'шася w= ви'димjьмъ, 
дне'сь во i=_орда'нjь на'гу стоя'щу ти`, сп~се, въ вода'хъ, 
и= пречи'стый ве'рхъ тво'й прекло'ншу крести'тися w\т 
i=wа'нна. тебjь' бо w=бнища'вшу во'лею, мi'ръ w=богати'ся: 
гд\си, сла'ва тебjь`.

Тропа'рь, гла'съ и~:

Сле'зъ твои'хъ тече'ньми, пусты'ни безпло'дное 
воздjь'лалъ _е=си`, и= и=`же и=з\ъ глубины` воздыха'ньми во 
сто` трудw'въ о_у=плодоноси'лъ _е=си`, и= бы'лъ _е=си` 
свjьти'льникъ вселе'ннjьй, сiя'я чудесы`: fеодо'сiе _о='ч~е 
на'шъ, моли` хр\ста` бг~а, спасти'ся душа'мъ на'шымъ.

Сла'ва, и= ны'нjь, пра'здника, гла'съ а~:

Во i=_орда'нjь креща'ющуся тебjь`, гд\си, тр\оческое 
jа=ви'ся поклоне'нiе: роди'телевъ бо гла'съ 
свидjь'тельствоваше тебjь`, возлю'бленнаго тя` сн~а 
и=мену'я, и= дх~ъ, въ ви'дjь (с. 308) голуби'нjь, 
и=звjь'ствоваше словесе` о_у=твержде'нiе. jа=вле'йся хр\сте` 
бж~е, и= мi'ръ просвjьще'й, сла'ва тебjь`.



На о_у='трени, на Бг~ъ гд\сь, тропа'рь пра'здника, 
два'жды. Сла'ва, ст~а'гw: И= ны'нjь, пра'здника. И= 
_о=бы^чныя каfi^смы.

По а~-й стiхоло'гiи сjьда'ленъ, гла'съ д~. Подо'бенъ: 
О_у=диви'ся i=w'сифъ:

I=ису'съ наvи'нъ во i=_орда'нjь рjьцjь` преводя` 
лю'ди, и= бж~iй кiвw'тъ, сjьннопи'шетъ бу'дущее 
бл~годjь'тельство: _о='бразъ бо на'мъ воз\ъ_ображе'нiя, и= 
начерта'нiе нело'жно порожде'нiя, та'инственное прехожде'нiе 
_о=бои'ми сjьннопи'шетъ дх~омъ. хр\сто'съ jа=ви'ся на 
i=_орда'нjь w=ст~и'ти во'ды.

Сла'ва, и= ны'нjь, то'йже.

По в~-й стiхоло'гiи сjьда'ленъ, гла'съ _е~. Подо'бенъ: 
Собезнача'льное сло'во:

_Е=диноче'стное сло'во _о=ц~у` и= дх~у, воплоще'нно 
за милосе'рдiе, и= креща'емо, а='гг~льстiи ли'цы ви'дjьвше 
трепета'ху: и= i=_орда'нъ рjька` о_у=стыдjь'вшися и= 
о_у=боя'вшися возврати'ся вспя'ть, на'съ возводя` къ 
высотjь` спасе'нiя, страстьми` и=стлjь'вшыя.

Сла'ва, и= ны'нjь, то'йже.

По полv"еле'и сjьда'ленъ, гла'съ г~. Подо'бенъ: 
Бж\ственныя вjь'ры:

Къ бж\ственнjьй высотjь` твоя^ воздjь'въ ру'ки, 
сто'лпъ, прп\дбне, свjьтоно'сенъ jа=ви'лся _е=си`, 
моли'твенными заря'ми сiя'я: къ нб~си' бо впери'въ мы'сль, 
и= неизглаго'ланныхъ бы'въ прича'стникъ, ве'сь w=блиста'лъ 
_е=си`, хр\ста` бг~а моля`, дарова'ти на'мъ ве'лiю ми'лость.

Два'жды.

Сла'ва, и= ны'нjь, пра'здника. Подо'бенъ: Дв~а 
дне'сь:

Вл\дка дне'сь на i=_орда'нъ прiи'де, кре'щся въ 
вода'хъ w\т бж\ственнагw пр\дте'чи. свы'ше же _о=ц~ъ 
свидjь'тельствоваше: се'й _е='сть сн~ъ мо'й, w= не'мже 
благоволи'хъ. и= дх~ъ jа=ви'ся стра'ннымъ ви'домъ 
голуби'нымъ надъ ни'мъ. (с. 309)

Степ_е'нна, а~-й а=нтiфw'нъ, д~-гw гла'са. Прокi'менъ, 
гла'съ д~: Честна` предъ гд\семъ сме'рть прп\дбныхъ 
_е=гw`. Стi'хъ: Что` возда'мъ гд\севи w= всjь'хъ, jа=`же 
воздаде' ми; Вся'кое дыха'нiе: _Е=v\глiе луки`, 
зача'ло к~д.

По н~-мъ _псалмjь` стiхи'ра, гла'съ s~:

Прп\дбне _о='ч~е, во всю` зе'млю и=зы'де вjьща'нiе 
и=справле'нiй твои'хъ: тjь'мъ на нб~сjь'хъ w=брjь'лъ _е=си` 
мзду` трудw'въ твои'хъ, де'мwнскiя погуби'лъ _е=си` полки`, 
и= а='гг~льскiя дости'глъ _е=си` чи'ны, и='хже житiю` 
безпоро'чнw поревнова'лъ _е=си`. дерзнове'нiе и=мjь'я ко 
хр\сту` бг~у, ми'ръ и=спроси` душа'мъ на'шымъ.

Канw'нъ пра'здника со i=рмосо'мъ на и~.

Гла'съ в~. Пjь'снь а~. I=рмо'съ:

Ше'ствуетъ морску'ю волня'щуюся бу'рю, су'шу а='бiе 
i=и~ль jа='вльшуюся: че'рмный же по'нтъ трiста'ты 
_е=гv'п_етскiя покры` ку'пнw, водостла'ненъ гро'бъ, си'лою 
крjь'пкою десни'цы вл\дчни.

О_у='тру jа='вльшуся человjь'кwмъ свjьтоно'сну, 
ны'нjь w\т пусты'ни къ вода'мъ i=_орда^нскимъ, цр~ю`, 
преклони'лъ _е=си` сл~нца твою` вы'ю, ли'ка мра'чна 
родонача'льника и=схи'тити, скве'рны же вся'кiя w=чи'стити 
тва'рь.

Безнача'льне, струя'мъ спогре'бшася тебjь`, сло'ве, 
но'ваго прево'диши и=стлjь'вшаго ле'стiю: сегw` несказа'ннw 
w\т _о=ц~а` прiе'мъ гла'съ держа'венъ: се'й возлю'бленный, 
ра'венъ же ми` _е='сть _о='трокъ _е=стество'мъ.

Канw'нъ ст~а'гw на s~. Fеофа'ново.

Гла'съ в~. Пjь'снь а~. I=рмо'съ:

Во глубинjь` постла` и=ногда` фараwни'тское 
всево'инство преwруже'нная си'ла, вопло'щшееся же сло'во 
всеsло'бный грjь'хъ потреби'ло _е='сть, препросла'вленный 
гд\сь, сла'внw бо просла'вися.

Jа='кw му'дръ чинонача'льникъ на'шъ, _о='ч~е 
fеодо'сiе, бг~олjь'пнw пjь'снь предначни`, прише'дшему во 
всемi'рное спасе'нiе, хр\сту` бг~у, и= всест~у'ю па'мять 
твою` съ собо'ю просла'вльшему.

И=зъ пусты'ни пр\дте'ча хр\сто'въ, w\т а=арw'новы 
_е=лiсаве'ти (с. 310) прозябы'й прiи'де: въ купjь'ли же 
fеодо'сiй роди'вся дх~омъ, пустыннограждани'нъ бы'сть, 
i=и~су послjь'дствуя.

Кре'щшуся въ струя'хъ хр\сту`, i=и~льтескагw 
собо'рища потреби'ся шата'нiе, въ цр~кви же равноа'гг~льно 
жи'тельство насади'ся, _е='же неукло'ннw соверши'лъ _е=си`, 
всеблаже'нне fеодо'сiе.

_О='бщникъ стра'сти бы'въ, _о='ч~е, поще'нiемъ, 
на'съ ра'ди на кр\стjь` пригвожде'нному, досто'йнw 
со_обра'зенъ бы'лъ _е=си` тогw` воскр\снiя, и= снаслjь'дникъ 
бы'лъ _е=си` сла'вы, fеодо'сiе.

Бг~оро'диченъ:

_О=трокови'цъ бж\ственный ли'къ, бж\ственнjьйше въ 
жена'хъ тя` до'брую и=мену'ютъ, бц\де вл\дчце, добро'тами 
о_у=кра'шенную бж\ства`: добротвори'тельное бо сло'во па'че 
сло'ва родила` _е=си`.

Катава'сiа: Глубины` w\ткры'лъ _е='сть дно`:

Пjь'снь г~. I=рмо'съ:

_Е=ли'цы дре'внихъ и=зрjьши'хомся сjь'тей, бра'шенъ 
львw'въ сотре'нныхъ члено'вными, ра'дуимся и= разшири'мъ 
о_у=ста`, сло'во плету'ще w\т слове'съ сладкопjь'нiя, и='мже 
къ на'мъ наслажда'ется дарова'нiй.

О_у=мерщвле'нiе пе'рвjье насади'вый тва'ри, sвjь'ря 
sлодjь'йственнагw воwбра'жся въ _е=стество`, w=мрача'ется 
плотски'мъ прише'ствiемъ, о_у='тру jа='вльшуся, прирази'вся 
вл\дцjь, сокруши'ти свою` вражде'бную главу`.

Влече'тъ къ себjь` бг~озда'нное _е=стество`, 
о_у=тро'бы мучи'теля, погребе'нное предjь'лы: ражда'ется 
па'ки земноро'дныхъ w=бновле'нiе, дjь'ло держа'вно соверша'я 
вл\дка, прiи'де бо то'е w=чи'стити хотя`.

И='нъ. I=рмо'съ:

Процвjьла` _е='сть пусты'ня, jа='кw крi'нъ, гд\си, 
jа=зы'ческая неплодя'щая це'рковь прише'ствiемъ твои'мъ, въ 
не'йже о_у=тверди'ся мое` се'рдце.

Вода'ми покрыва'я превы'спр_енняя гд\сь, тjьле'снw 
w=дjь'яшеся въ струи^ i=_орда^нскiя: въ не'мже о_у=тверди'ся 
се'рдце мое`. (с. 311)

Свjь'тъ во i=_орда'нjь бж\ственный возсiя'вый, 
прозябе'нiе су'щымъ на земли` бг~ода'нное, бл~гослове'нiя и= 
произволе'нiя блага'гw проявля'етъ тя`, fеодо'сiе.

W=ста'вилъ _е=си` мi'ръ и= jа=`же въ мi'рjь, 
прп\дбне, бы'вшему w=бнаже'нiю вл\дчню подо'бяся на 
i=_орда'нjь, fеодо'сiе.

Кр\стъ сп~совъ на ра'мена взе'мъ, поте'клъ _е=си` на 
гро'бъ _е=гw`, jа='коже _е=ле'нь на и=сто'чники водны^я 
спаси'т_ельныя, всебл~же'нне fеодо'сiе.

Бг~оро'диченъ:

Чи'ни о_у=жасо'шася а='гг~льстiи, всечи'стая, и= 
человjь'ч_еская о_у=страши'шася сердца` w= рж\ствjь` 
твое'мъ: тjь'мъ тя`, бц\де, вjь'рою почита'емъ.

Катава'сiа: Крjь'пость дая'й цар_е'мъ на'шымъ гд\сь:

Конда'къ пра'здника, гла'съ д~:

Jа=ви'лся _е=си` дне'сь вселе'ннjьй, и= свjь'тъ 
тво'й, гд\си, зна'менася на на'съ въ ра'зумjь пою'щихъ тя`: 
прише'лъ _е=си` и= jа=ви'лся _е=си` свjь'тъ непристу'пный.

I='косъ:

Галiле'и jа=зы'честjьй, завулw'нстjьй странjь`, и= 
нефfали'мстjьй земли`, jа='коже рече` пр\оро'къ, свjь'тъ 
вели'къ возсiя` хр\сто'съ. W=мрач_е'ннымъ свjьтла` jа=ви'ся 
заря`, и=з\ъ виfлее'ма w=блиста'ющая, па'че же и=зъ мр~i'и 
гд\сь, все'й вселе'ннjьй возсiява'етъ лучы` сл~нце пра'вды. 
тjь'мже, и=`же w\т а=да'ма, назi'и, прiиди'те, вси`, 
w=блече'мся въ него`, да согрjь'емся: покрыва'етъ бо нагi^я, 
и= просвjьща'етъ т_е'мныя. Прише'лъ _е=си` и= jа=ви'лся 
_е=си` свjь'тъ непристу'пный.

Сjьда'ленъ ст~а'гw, гла'съ и~. Подо'бенъ: 
Прему'дрости:

Воздержа'нiемъ и= болjь'зньми, и= моли'твами ду'шу 
твою` о_у=краси'въ бг~олjь'пнw, бы'лъ _е=си` соприча'стникъ 
му'ченикwмъ, бл~же'нне, и= чуде'съ вои'стинну да'ры прiя'лъ 
_е=си`, _е='же и=сцjьля'ти неду'ги вjь'рою чту'щихъ тя`. 
тjь'мже и= де'мwнwвъ w\тгоня'я мно'ж_ества, подае'ши 
и=сцjьл_е'нiя человjь'кwмъ бл~года'тiю: бг~оно'се fеодо'сiе, 
моли` хр\ста` бг~а, (с. 312) грjьхw'въ w=ставле'нiе пода'ти 
пра'зднующымъ вjь'рою па'мять твою`.

Два'жды.

Сла'ва, и= ны'нjь, пра'здника, гла'съ то'йже:

I=_орда'нъ струя'ми слу'житъ, и= i=wа'ннъ 
простира'етъ ру'ку тлjь'нную, jа='вльшуся тебjь`, неви'диме, 
пло'тiю ко креще'нiю: но _о='въ о_у='бw возвраща'шеся 
вспя'ть стра'хомъ, _о='въ же а='бiе держа'ше съ тре'петомъ 
тя` нетлjь'ннаго. Вои'стинну а='гнецъ бж~iй, и=сто'чникъ 
присноживо'тный, и=сто'чники же и= моря` и= человjь'ки 
w=святи'въ: тр\оца бо просiя`, свы'ше сн~а тя` и=мену'етъ 
роди'тель, и= ст~ы'й дх~ъ снизхо'дитъ.

Пjь'снь д~. I=рмо'съ:

_О=гне'мъ w=чи'щся та'йнагw зрjь'нiя, поя` пр\оро'къ 
человjь'кwвъ новодjь'йство, возглаша'етъ гла'съ, дх~омъ 
пле'щущъ, воплоще'нiе jа=вля'ющь неизрече'нна сло'ва, и='мже 
си'льныхъ держа^вы сотро'шася.

По'сланъ w\т _о=ц~а`, пресвjь'тлое сло'во, но'щи 
w\тгна'ти sломра'чное стремле'нiе, и= и=скорени'ти гряде'ши 
человjь'кwвъ грjьхи`, сы'ны же привлещи` твои'мъ 
креще'нiемъ, бл~же, свjь^тлы, w\т стру'й i=_орда'нскихъ.

Са'мое прови'дjьвъ нарече'нное сло'во, jа='снw 
проповjь'дникъ вопiе'тъ тва'ри: се'й пре'жде мен_е`, вторы'й 
пло'тiю, со_обра'зенъ просiя` бж\ственною си'лою, 
вражде'бный на'шъ w\тя'ти грjь'хъ.

Па'жить о_у= себ_е` животво'рну нося`, о_у=ловля'етъ 
sмi_е'въ гнjь'здамъ натека'я мно'гими сjьтьми`, низлага'я 
бг~ъ сло'во: запина'етъ же о_у=язви'вшаго всемi'рный ро'дъ, 
сего` потре'бль и=збавля'етъ тва'рь.

И='нъ. I=рмо'съ:

Прише'лъ _е=си` w\т дв~ы, не хода'тай, ни а='гг~лъ, 
но са'мъ, гд\си, вопло'щся, и= спа'слъ _е=си` всего' мя 
человjь'ка. тjь'мъ зову' ти: сла'ва си'лjь твое'й, гд\си.

Въ вода'хъ главы^ sмi_е'въ сокруши'лъ _е=си`, и= 
дх~омъ, сло'ве бж~iй, w=бнови'лъ _е=си` всего' мя 
человjь'ка. тjь'мъ вопiю' ти: сла'ва си'лjь твое'й, гд\си. 
(с. 313)

Прекло'ншему главу` пр\дте'чи, о_у=подо'бився 
хр\сту` покоре'нiемъ, и= и=зря'днымъ смире'нiемъ, _о='ч~е 
fеодо'сiе, на добродjь'тели возше'лъ _е=си` сто'лпъ 
непоколеби'мый.

Дв~jь и= мт~ри послужи'въ хр\ста` бг~а, непобори'му 
бл~года'ть прiя'лъ _е=си` дх~а, _о='ч~е fеодо'сiе, и= враги` 
неви^димыя низложи'лъ _е=си`.

Волхвw'въ тя` сла'вный верте'пъ прiе'мый, дароно'сца 
показа` на'съ ра'ди кре'щшемуся хр\сту`, вjь'ру, fеодо'сiе, 
и= съ наде'ждею любо'вь принося'ща.

Стр\стьми` вл\дки хр\ста` о_у=крjьпля'емь, 
со'вjьстiю любе'зною претерпjь'лъ _е=си` муче'нiе, _о='ч~е 
fеодо'сiе, съ те'мнымъ боря'ся мiроде'ржцемъ.

Бг~оро'диченъ:

Зачала` _е=си` во о_у=тро'бjь твое'й безсjь'меннw 
гд\са, и= сего` родила` _е=си` воплоще'нна, спаса'ющаго 
мi'ръ мл~твами твои'ми. тjь'мже ти` зове'мъ: ра'дуйся, 
приснодв~о вл\дчце.

Катава'сiа: О_у=слы'шахъ, гд\си, гла'съ тво'й:

Пjь'снь _е~. I=рмо'съ:

Врага` те'мнагw и= w=скверне'ннагw jа='да 
w=чище'нiемъ дх~а и=змове'ни, къ но'вой приста'хомъ 
небла'зненной стези`, водя'щей въ непристу'пную ра'дость, 
_е=ди'нjьмъ присту'пну, и=`мже бг~ъ примири'ся.

Ви'дjьвъ зижди'тель, во мра'цjь прегрjьше'нiй 
плени'цами неизбjь'жными, _е=го'же воwбрази` п_е'рсты, 
поставля'етъ на _о=бою` ра^му воздви'гъ горjь`, ны'нjь во 
многотеку'щихъ вода'хъ w=мыва'я студа` дре'внягw, а=да'мова 
sла'гw пра'ва.

Со бл~гоче'стiемъ притеце'мъ прилjь'жнw ко 
и=сто'чникwмъ пречи^стымъ тече'нiя спаси'тельнагw. Сло'во 
о_у=смотря'юще w= нетлjь'нныя, почерпа^ла принося'ще жа'жди 
бж\ственныя, мi'ра сла'достнjь и=сцjьля'я неду'гъ.

И='нъ. I=рмо'съ:

Хода'тай бг~у и= человjь'кwмъ бы'лъ _е=си`, хр\сте` 
бж~е: тобо'ю бо вл\дко, къ свjьтонача'льнику _о=ц~у` 
твоему`, w\т но'щи невjь'дjьнiя, приведе'нiе и='мамы. (с. 
314)

Возже'гъ о_у='мъ, и='же на'съ въ вода'хъ 
w=бнови'вшагw му'дрjь о_у=тверди'лъ _е=си` низве'рженный 
поще'нiемъ, повjь'шеньми тjь'ло, всебл~же'нне fеодо'сiе.

Житiе` при'снw сме'рти положи'въ поуче'нiе, w\тити' 
же тща'вся къ jа='вльшемуся на'съ ра'ди пло'тiю, себjь` 
сотвори'лъ _е=си` гро'бъ, fеодо'сiе.

Сме'рть хр\сто'ву во'льную тво'й о_у=чени'къ 
сла'вный васi'лiй, _о='ч~е fеодо'сiе, подража'я, но'вый 
w=бновля'етъ гро'бъ ра'дуяся.

Бг~оро'диченъ:

Се` во о_у=тро'бjь, бц\де всеч\стая, хр\ста` бг~а, 
па'че сло'ва, и=мjь'ла _е=си`, jа='коже и=са'iа прорече`, 
па'че _е=стества' же сего`, бг~ороди'тельнице, родила` 
_е=си`.

Катава'сiа: I=и~съ, живота` нача'льникъ:

Пjь'снь s~. I=рмо'съ:

Вожделjь'ннагw jа='вствова со всебл~же'ннымъ 
гла'сомъ _о=ц~ъ, _е=го'же и=з\ъ чре'ва w\тры'гну: _е='й, 
глаго'летъ, се'й соесте'ственъ сн~ъ сы'й свjьтоза'ренъ, 
произни'че и=з\ъ человjь'ча ро'да: сло'во же мое` жи'во, и= 
чл~вjь'къ промышле'нiемъ.

W\т глуби'ннагw льва`, тревече'рнiй стра'ннjь 
пр\оро'къ во вну'треннихъ валя'яся, а='бiе произы'де, 
пакибытiя` спасе'нiе, w\т sмi'я человjькоубi'йцы, всjь^мъ 
пред\ъявля'я въ послjь^дняя лjь^та.

W\тве'рсту нб~у всесвjь'тлыхъ писа'нiй, о_у=чени'къ 
зри'тъ w\т _о=ц~а` посыла'емь: пребыва'ющъ же дх~ъ на 
пречи'стjьмъ сло'вjь наше'дъ, jа='кw го'лубь, неизрече'ннымъ 
_о='бразомъ, лю'демъ же jа=вля'ется, прише'дшымъ ко вл\дцjь.

И='нъ. I=рмо'съ:

Въ бе'зднjь грjьхо'внjьй валя'яся неизслjь'дную 
милосе'рдiя твоегw` призыва'ю бе'здну: w\т тли`, бж~е, мя` 
возведи`.

Нетлjь'нiе на'мъ дарова'лъ _е=си`, хр\сте`, въ 
воскр\снiи твое'мъ, тjь'мже васi'лiй, сла'вный о_у=го'дникъ 
тво'й, и= о_у='меръ, jа='коже жи'въ jа=вля'ется. (с. 315)

W=чища'яй мi'ръ креща'ется, мен_е` ра'ди бг~ъ 
чл~вjь'къ по мнjь` бы'въ: _е=го'же во дву'хъ _е=стества'хъ, 
fеодо'сiе бл~же'нне, проповjь'далъ _е=си`.

Сла'дость весе'лiя хр\сту` бг~у, мv"роно'сицъ сле'зы 
w=бра'щшему въ ра'дость, fеодо'сiе, то'ки сле'зъ твои'хъ 
и=ска'паша.

Бг~оро'диченъ:

Милосе'рдiя твоегw` сподо'би мя`, jа='же 
ми'лостивjьйшаго сло'ва ро'ждшая, свое'ю кро'вiю w\т тли` 
человjь'ки и=зба'вльшаго.

Катава'сiа: Гла'съ словесе`:

Конда'къ, гла'съ и~. Подо'бенъ: Взбра'нной:

Насажде'нъ во дво'рjьхъ гд\са твоегw`, прп\дбными 
твои'ми добродjь'тельми краснw` процвjь'лъ _е=си`, и= 
о_у=мно'жилъ _е=си` ча^да твоя^ въ пусты'ни, сле'зъ твои'хъ 
ту'чами напая'_емая, стадонача'льниче бж~iи бж\ственныхъ 
дворw'въ. тjь'мже зове'мъ: ра'дуйся, _о='ч~е fеодо'сiе.

I='косъ:

Человjь'къ о_у='бw _е=стество'мъ бы'лъ _е=си`, 
_о='ч~е, но jа=ви'лся _е=си` сограждани'нъ а='гг~лwвъ: 
jа='кw бо безпло'тенъ на земли` пожи'въ, му'дре, плотско'е 
все` промышле'нiе w\тве'рглъ _е=си`. тjь'мже и= w\т на'съ 
слы'шиши: ра'дуйся, _о=тца` благочести'вагw _о='трасле: 
ра'дуйся, ма'тере благоговjь'йныя вjь'твь: ра'дуйся, 
пусты'нный граждани'не всекра'сный: ра'дуйся, вселе'нныя 
свjьти'льниче многосвjь'тлый: ра'дуйся, jа='кw w\т ю='ности 
послjь'довалъ _е=си` хр\сту`: ра'дуйся, jа='кw о_у=вяди'лъ 
_е=си` плотскi^я сла^сти: ра'дуйся, мона'шествующихъ 
хода'тай спасе'нiя: ра'дуйся, о_у=ныва'ющихъ _о='бразъ 
о_у=тjьше'нiя: ра'дуйся, мнw'гiя w\т ле'сти и=зба'вивый: 
ра'дуйся, то'ки чуде'съ да'руя: ра'дуйся, w= ни'щихъ 
попече'нiе сотвори'вый: ра'дуйся, на'шъ предста'телю и= 
и=зба'вителю: ра'дуйся, _о='ч~е fеодо'сiе.

Пjь'снь з~. I=рмо'съ:

W=пали` струе'ю sмi'_евы главы^ пе'щный высо'кiй 
пла'мень, ю='ношы (с. 316) нося'щъ благочести^выя, 
о_у=ти'шивый неудободержи'мую мглу` и=зъ грjьха`, всю' же 
w=мыва'етъ росо'ю дх~а.

Тебе` живопису'ющiй а=ссv"рi'йскiй пла'мень 
о_у=жа'сенъ поставля'еши, въ ро'су преведе'нъ. тjь'мже вода` 
ны'нjь jа='коже пла'мень, w=дjьва'яй вре'дную sло'бу, 
хр\сте`, прикрове'нную w=паля'етъ, w\т поползнове'нныя 
стези` призыва'ющи.

Раздjь'льшуся i=_орда'ну дре'вле, по су'ху 
прехо'дятъ лю'дiе i=и~льстiи, тебе` держа'внjьйшаго, 
содержа'ща тва'рь некосни'тельнjь, ны'нjь въ вода'хъ 
напису'ющiи, къ нетлjь'ннjьй и= поле'знjьй стези`.

Вjь'мы пе'рвjье всепа'губный пото'пъ, ми'лостивнw 
тя` всjь'хъ во тлю` привести`. _w тревели^кая сотворя'я, и= 
стра^нная! ны'нjь же пото'пльша, хр\сте`, грjь'хъ за 
бл~госе'рдiе и= человjь'ческое спасе'нiе.

И='нъ. I=рмо'съ:

Бг~опроти'вное велjь'нiе беззако'ннующагw мучи'теля, 
высо'къ пла'мень вознесло` _е='сть: хр\сто'съ же простре` 
бг~очести^вымъ _о=трокw'мъ ро'су дх~о'вную, сы'й 
бл~гослове'нъ и= препросла'вленъ.

Струю` попаля'ющую грjь'хъ, и= пла'мень w=роша'ющь 
человjь'ческiй ро'дъ, гд\си, во твое'мъ креще'нiи 
совокупи'въ, сло'ве бж~iй, превозноси'мый бж~е, 
бл~гослове'нъ _е=си` и= препросла'вленъ.

Пе'щь сотво'ршему i=_орда'нъ, тебе` сама'го jа='кw 
кади'ло всесоже'глъ _е=си`, прп\дбне, и= пла'мень небе'сный, 
нело'женъ _о='бразъ бж\ственнагw манове'нiя прiе'мъ, хра'мъ 
водрузи'лъ _е=си` ду'шъ спаси'тельный.

Твои'ми воево'дствы мwv"се'_ева повину'ются, 
бл~года'ти jа='вльшейся, прп\дбне: враги' бо неви^димыя 
низложи'въ, гра'дъ нб\сный наслjь'дуютъ твои` лю'дiе, 
всехва'льне.

Струя'ми погре'бшему грjь'хъ, тебе` сама'го 
w=бита'лище сотвори'лъ _е=си`, fеодо'сiе, бг~оуго'дное, 
хра'мъ созда'въ приноси'ти непреста'нную пjь'снь, 
законоположи'лъ _е=си` многоязы'чными гла'сы. (с. 317)

_О=трокw'въ подража'я дерзнове'нiе, мучи'теля 
_о=гнедохнове'нное преще'нiе о_у=кори'лъ _е=си`, му'дрjь 
предста'тельствуя по цр~кви хр\сто'вjь, _о='ч~е fеодо'сiе, 
_е=я'же ра'ди во'льнw jа=ви'ся пло'тiю распина'емый.

Бг~оро'диченъ:

Всечи'стое зача'тiе, нетлjь'нное рж\ство`, ты` 
_е=ди'на показа'ла _е=си`, дв~а пребы'вши: бг~а бо зачала` 
_е=си` надъ всjь'ми су'щаго, ч\стая, чл~вjь'ка бы'вша, 
вjь'рныхъ на спасе'нiе и= и=збавле'нiе.

Катава'сiа: Ю='ношы бл~гочести^выя:

Пjь'снь и~. I=рмо'съ:

Свобо'дна о_у='бw тва'рь познава'ется, и= сы'нове 
свjь'та пре'жде w=мраче'ннiи: _е=ди'нъ сте'нетъ тмы` 
предста'тель. Ны'нjь да бл~гослови'тъ о_у=се'рднw 
вино'внаго, пре'жде _о=кая'нное jа=зы'кwвъ всенаслjь'дiе.

Трiе` бг~ови'днiи, во _о=гни` w=роша'еми, 
w=заря'ющеся треми` всесвjь'тлjь ст~ы'нями, jа='вjь 
пока'зоваху превы'шнее _е=стество` смjьше'нiемъ 
человjь'ческимъ, _о=гнепаля'щее росо'ю ми'лостивнw вся'ку 
па'губную ле'сть.

Да о_у=бjьли'тся вся'кое земно'е _е=стество`, w\т 
паде'нiя ны'нjь на нб~о возводи'мо: и='мже бо вся^ 
соблюда'ются сло'вомъ, теку'щими струя'ми w=мы'вшеся, 
согрjьше'нiй пре'жнихъ о_у=бjьже`, пресвjь'тлw и=змове'но.

И='нъ. I=рмо'съ:

Пе'щь и=ногда` _о='гненная въ вавv"лw'нjь дjь'йства 
раздjьля'ше, бж~iимъ велjь'нiемъ халд_е'и w=паля'ющая, 
вjь^рныя же w=роша'ющая, пою'щыя: бл~гослови'те, вся^ дjьла` 
гд\сня, гд\са.

Пе'щь и=ногда` въ вавv"лw'нjь струи^ i=_орда^нскiя 
и=з\ъwбрази`, бж\ственнымъ кр~ще'нiемъ, проти^вныя 
w=паля'ющи, вjь^рныя же w=роша'ющи, пою'щыя: благослови'те, 
вся^ дjьла` гд\сня, гд\са.

Тjьле'сныхъ страсте'й пред\ъизше'дъ пре'жде 
w\тше'ствiя, fеодо'сiе, w\т нjь'дръ земны'хъ во'дъ 
и=з\ъима'я, ю='ноши jа=вля'ешися, зову'щу: благослови'те, 
вся^ дjьла` гд\сня, гд\са.

Бы'сть твои'хъ ру'къ бл~гослове'нiе, во струя'хъ 
креща'ющагwся хр\ста` бж\ственнjьйшее повелjь'нiе, 
невла'жнjьй земли` (с. 317) ро'днjьйшая вода`, и= грjь'ющее 
со'лнце: зерно' бо во многопло'денъ кла'съ пшени'цы, 
безсjь'меннw пита'шеся.

Во мра'къ мы'сленный свjь'та бж\ственнjьйшагw ты` 
вше'дъ, fеодо'сiе, и= скрижа^ли пе'рстомъ бж~iимъ написа'въ 
се'рдцу твоему`, бл~гоче'стiя о_у=ч_е'нiя прине'слъ _е=си` 
о_у=ченикw'мъ твои^мъ, кни'гу жи'зни, всебл~же'нне.

Вjь'ру тве'рду кровоточи'выя, _о='ч~е, подража'вши 
жена`, ру'бищу косну'вшися, jа='коже тма` су'щымъ въ тебjь` 
просвjьще'нiемъ неду'гъ w\тгна'ся: бы'лъ бо _е=си` 
и=збра'нiя сосу'дъ jа='вльшемуся хр\сту`.

Тр\оченъ:

Тя` и=з\ъ бг~а бг~а ви'дjьвше, тjьле'снjь 
jа='вльшагося хр\ста` неизглаго'ланнw, позна'хомъ о_у='бw 
неви'димаго _о=ц~а` твоего`, и= дх~а твоего` ст~а'го, 
зову'ще: благослови'те, вся^ дjьла` гд\сня, гд\са.

Бг~оро'диченъ:

Ты` _о=ц~у` неразлу'чнаго, во о_у=тро'бjь бг~ому'жнw 
жи'тельствовавшаго, безсjь'меннw зачала`, и= несказа'ннw 
родила` _е=си`. тjь'мъ тя` спасе'нiе всjь'хъ на'съ вjь'мы.

Катава'сiа: Та'йну пресла'вную:

Пjь'снь f~. I=рмо'съ:

_W па'че о_у=ма` рж\ства` твоегw` чуде'съ, невjь'сто 
всеч\стая, мт~и бл~гослове'нная! _е='юже получи'вше 
всесоверше'нное спасе'нiе, досто'йнw хва'лимъ, jа='кw 
бл~годjь'теля, да'ръ нося'ще пjь'снь благодаре'нiя.

О_у=вjь'дjьхомъ мwv"се'ю купино'ю jа=вл_е'нная, 
гряди` стра'нными о_у=ста^вы содjь'ланная: jа='кw бо 
спасе'ся _о='гнь нося'щи дв~а, свjьтоно'сна ро'ждши 
бл~годjь'теля, во i=_орда'нскихъ же струя'хъ jа=вле'нна.

Помазу'еши соверша'я человjь'ческое существо`, цр~ю` 
безнача'льне, дх~а _о=бще'нiемъ, струя'ми ч\стыми w\тмы'въ 
и= тмы`: крjь'пость же посра'мль возвы'шенную, ны'нjь въ 
безпреста'ннjьмъ возда'ти житiи`.

И='нъ. I=рмо'съ:

Безнача'льна роди'теля сн~ъ, бг~ъ и= гд\сь, 
вопло'щся w\т дв~ы, (с. 319) на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

Собо'ры проповjь'далъ _е=си`, бг~ому'дре fеодо'сiе, 
ч\стны'хъ равночи'сл_ены _е=v\глiи хр\сто'выхъ, 
произволе'нiемъ кро'вь му'ченическу прiе'мъ ре'вностiю, и= 
му'ченикъ безъ кро'ве благоче'стiя jа=ви'лся _е=си`.

Су'дъ непра'веднагw пра'веднw w=суди`, за твое` 
и=згна'нiе прогна'вшъ, и= ху'льными о_у=стна'ми нечести'вую 
ду'шу и=з\ъе'мшъ, жи'зни же лиши'вшъ жи'зни врага`, 
преподо'бне.

Твоя` помина'юще о_у=ч_е'нiя, fеодо'сiе, во двою` 
существу^ хр\ста` проповjь'даемъ, двjь` вw'ли вjь'дуще, 
_е=сте'ств_енны и= дjь^йственны и= самовла^стны, въ бз~jь 
кре'щшемся пло'тiю.

Тезоиме'нно дая'нiе бл~го w\т _о=ц~а` свjь'тwвъ, 
ду'шъ и= тjьле'съ вра'чь бы'лъ _е=си`, снjь'дь _о=би'льна и= 
питiе`, и=`же во гла'дjь та'ющихъ и= жа'жди, и= наги'хъ 
w=дjья'нiе, и= па'дающихъ и=справле'нiе.

Не преста'й ста'до твое` назира'я, _о='ч~е прп\дбне, 
и= твое` помина'я w=бjьща'нiе, _е='же jа='кw наде'жди ко'твы 
непрело'мны привяза'хомъ ка'меню, ко хр\сту` хода'тая тя` 
и=му'ще, fеодо'сiе.

_Е=ди'ницу тричи'сленную, тр\оцу _е=диносу'щную 
правосла'внw пою'ще, вjь'рнiи, просла'вимъ, несjько'мо 
пребж~е'ственное _е=стество` трисiя'нное, невече'рнюю зарю` 
_е=ди'ну нетлjь'нную, свjь'тъ на'мъ возсiя'вшую.

Бг~оро'диченъ:

Jа='кw о_у='тро w=брjьла'ся _е=си` ра'ннее въ 
жите'йстjьй но'щи, дв\ства заря'ми w=блиста'ющи, восто'къ 
сл~нца мы'сленнагw пра'вды на'мъ jа='вльшая, бг~ома'ти 
всечи'стая.

Катава'сiа: Недоумjь'етъ вся'къ я=зы'къ:

Свjьти'ленъ. Подо'бенъ: Посjьти'лъ ны`:

W=чи'стихомся свjь'тлw, хр\сте` мо'й, w=чище'нiемъ 
твои'мъ, и= ны'нjь пра'здничною ра'достiю, fеодо'сiа 
честна'гw па'мятiю w=богати'хомся: тjь'мже мона'шествующихъ 
веселя'тся чи'ни.

Два'жды. (с. 320)

Сла'ва, и= ны'нjь, пра'здника:

Jа=ви'ся сп~съ бл~года'ть и= и='стина во струя'хъ 
i=_орда'нскихъ, и= су'щыя во тмjь` и= сjь'ни спя'щыя 
просвjьти'лъ _е='сть: и='бо прiи'де и= jа=ви'ся свjь'тъ 
непристу'пный.

На хвали'техъ стiхи^ры на д~, гла'съ _е~. Подо'бенъ: 
Ра'дуйся:

До'мъ высо'кихъ добродjь'телей, пред\ъустро'ивъ 
тебе` сама'го, fеодо'сiе, въ бж~е'ственнjьмъ бц\ды 
сподо'бился _е=си` хра'мjь w=бита'ти, и= се'й посjьща'ти: 
бж~iю бо свjь'тлость зрjь'ти возлюби'лъ _е=си`, и='стинныя 
же ны'нjь сjь'ни благолjь'пiе, и= неизрече'нную зри'ши 
красоту`, ю='же о_у='бw w=снова` вы'шнiй, прп\дбне, и= 
вселя'етъ преусе'рднw къ нему` взира'ющыя: того` моли` 
низпосла'ти душа'мъ на'шымъ ве'лiю мл\сть.

Болjь'зньми по'стническими тебе` сама'го w=чи'стивъ, 
подража'тель бы'лъ _е=си`, всебл~же'нне, твоегw` вл\дки: 
и='бо кра'я ри'зы твоея` прикосну'вшейся, неду'гъ 
и=сцjьли'лъ _е=си`: гла'домъ та'ющыя въ пусты'ни напита'лъ 
_е=си`, w\т неистощи'магw подая` сокро'вища, jа='кw 
тезоимени'тъ бж~iя дая'нiя бы'въ: вjь'ру же правосла'вную 
проповjь'далъ _е=си`, прп\дбне, мучи'теля неи'стовство въ 
ничто'же вмjьни'въ, хр\ста` моля`, подаю'щаго мi'ру ве'лiю 
ми'лость.

Пла'мень къ бг~у неукло'нныя и= разжже'нныя и= 
те'плыя любве` вже'гъ, съ нб~се` воспрiя'лъ _е=си` сiя'нiе, 
благоволе'нiе бж\ственное тебjь` возвjьща'ющее, хра'мъ 
ст~jь'йшiй добродjь'тели наказа'нiе созда'ти, и= ду'шъ 
попече'нiе: _е=го'же наче'нъ бл~гоче'стнw соверши'лъ _е=си`, 
и=дjь'же и= многострада'льное лежи'тъ тjь'ло твое`, 
положе'ньми чи'стыми, всебл~же'нне, преизя'щнw почита'емо. 
хр\ста` моли`, низпосла'ти душа'мъ на'шымъ ве'лiю мл\сть.

Вои'стинну да'же до ски'нiи чу'дныя, да'же до до'му 
бж~iя, fеодо'сiе, проше'лъ _е=си` ра'дованiемъ, и= 
весе'лiемъ души`: и=дjь'же гла'съ, _о='ч~е, пра'зднующихъ, 
кра'снагw слы'шати хотя'й и= сла'дкагw пjь'нiя, и= 
неизрече'нныя (с. 321) душесла'дости и= о_у=тjьше'нiя бы'въ 
въ прича'стiи, бл~же'нне, _е=я'же са'мыя жела'я пло'ть 
о_у=мертви'лъ _е=си`, ю='же и= получи'лъ _е=си`, 
бж~е'ственною пра'вдою о_у=краша'емь, хр\ста` моля`, душа'мъ 
на'шымъ да'ти ве'лiю мл\сть.

Сла'ва, гла'съ в~:

Добродjь'телей лjь'ствица, _о='бразъ показа'ся на 
земли` та'йнw, сего` восхва'лимъ jа='кw по'стникwвъ 
о_у=добре'нiе, пости'вся бо и='стиннw jа='коже вели'кiй 
а=нтw'нiй, безмjь'рное смире'нiе показа'въ: и= о_у=па'съ 
лю'ди своя^ благоче'стнw, во w=гра'ду ст~у'ю всели`, 
и=дjь'же ли'къ а='гг~льскiй пребыва'етъ, прилjь'жнw вопiе'мъ 
ти`: не забу'ди и= ны'нjь ста'да твоегw`, всебл~же'нне 
fеодо'сiе, но моли'твами твои'ми ко гд\су, спаси` на'съ, 
мо'лимся.

И= ны'нjь, гла'съ то'йже:

Дне'сь хр\сто'съ на i=_орда'нъ прiи'де крести'тися, 
дне'сь i=wа'ннъ каса'ется верху` вл\дчню, си^лы нб\сныя 
о_у=жасо'шася, пресла'вное ви'дяще та'инство, мо'ре ви'дjь 
и= побjьже`, i=_орда'нъ ви'дjьвъ возврати'ся. мы' же 
просвjь'щшеся вопiе'мъ: сла'ва jа=ви'вшемуся бг~у, и= на 
земли` ви'дjьнному, и= просвjьти'вшему мi'ръ.

Славосло'вiе вели'кое. По трист~о'мъ тропа'рь ст~а'гw: 
Сла'ва, и= ны'нjь, пра'здника. _Е=кт_енiи`, и= w\тпу'стъ.

На лiтургi'и: Бл~ж_е'нна w\т канw'на пра'здника, 
пjь'снь s~-я на д~: и= ст~а'гw пjь'снь s~-я же на д~. 
Прокi'менъ, гла'съ з~: Честна` предъ гд\семъ сме'рть 
прп\дбныхъ _е=гw`. Стi'хъ: Что` возда'мъ гд\севи w= 
всjь'хъ, jа=`же воздаде' ми; А=п\слъ къ корi'нfянwмъ, 
зача'ло р_о~s. А=ллилу'iа, гла'съ s~: Блаже'нъ му'жъ 
боя'йся гд\са, въ за'повjьдехъ _е=гw` восхо'щетъ sjьлw`. 
Стi'хъ: Си'льно на земли` бу'детъ сjь'мя _е=гw`. 
_Е=v\глiе матfе'а, зача'ло м~г. Прича'стенъ: Въ па'мять 
вjь'чную бу'детъ прв\дникъ:

<М\р> Подоба'етъ вjь'дати w= се'мъ, ка'кw 
восхо'дитъ недjь'ля w= мытари` и= фарiсе'и.

Начина'ется о_у='бw недjь'ля мытаря` и= фарiсе'а 
i=аннуа'рiа въ а~_i (с. 322) число` въ попра'зднство 
бг~оявле'нiя, на па'мять прп\дбнагw _о=ц~а` на'шегw 
fеодо'сiа: низхо'дитъ же феvруа'рiа по _е~_i.

[Зри`] Вjь'домо же бу'ди: Jа='кw а='ще прилучи'тся 
недjь'ля jа='же мытари` и= фарiсе'и, i=аннуа'рiа въ а~_i: и= 
прп\дбнагw fеодо'сiа, пое'тся слу'жба, _е=гда` 
_е=кклисiа'рхъ разсу'дитъ, во и=ны'й де'нь.

Въ суббw'ту ве'чера: На ма'лjьй вече'рни 
стiхи^ры воскр_е'сны и= бц\ды, по _о=бы'чаю.

На вели'цjьй вече'рни пое'мъ: Бл~же'нъ му'жъ, 
каfi'сму всю`. На Гд\си, воззва'хъ, стiхи^ры воскр_е'сны г~, 
и= @восто'ченъ@{@А=нато'лiевъ@} а~, и= пра'здника г~, тогw` 
дне`: и= трiw'ди самогла'сны в~: повторя'юще а~-ю. Сла'ва, 
трiw'ди: И= ны'нjь, бг~оро'диченъ ли гла'са: Вхо'дъ. 
Прокi'менъ дне`. На лiтi'и: Стiхи^ры пра'здника, 
тогw` дне` стiхw'вныя веч_е'рнiя и= о_у='тр_еннiя. Сла'ва, 
и= ны'нjь, трiw'ди, гла'съ г~. На стiхо'внjь: стiхи^ры 
воскр_е'сны, по а=лфави'ту. Сла'ва, пра'здника: И= ны'нjь, 
трiw'ди. На бл~гослове'нiи хлjь'бwвъ тропа'рь, Бц\де 
дв~о: два'жды: и= пра'здника, _е=ди'ножды, и= чте'нiе. 
А='ще же нjь'сть бдjь'нiя, по Ны'нjь w\тпуща'еши: 
тропа'рь воскре'сенъ: Сла'ва, и= ны'нjь, пра'здника. На 
повече'рiи: по Досто'йнjь, по _О='ч~е на'шъ, конда'къ 
пра'здника: Сла'ва, и= ны'нjь, трiw'ди.

На о_у='трени: На Бг~ъ гд\сь, тропа'рь 
воскре'сенъ два'жды: Сла'ва, и= ны'нjь, пра'здника. По 
каfi'смахъ сjьда'льны воскр_е'сны, съ бг~орw'дичны и='хъ: и= 
чте'нiе во _е=v\глiи толково'мъ, недjь'ля по креще'нiи. 
По непоро'чнахъ тропари`: А='гг~льскiй собо'ръ: и= 
v=пакои` гла'са. И= чте'нiе, недjь'ля w= мытари` и= 
фарiсе'и. Степ_е'нна, и= прокi'менъ гла'са. _Е=v\глiе 
воскре'сное. Воскресе'нiе хр\сто'во: _Псало'мъ н~. 
Сла'ва, гла'съ и~: Покая'нiя w\тве'рзи ми` дв_е'ри: 
И= ны'нjь, бг~оро'диченъ: На спасе'нiя стези^: 
Та'же, Поми'луй мя`, бж~е: и= Мно'ж_ества 
содjь'янныхъ мно'ю лю'тыхъ: и= моли'тва _о=бы'чная: 
Спаси`, бж~е, лю'ди твоя^: Канw'нъ воскре'сенъ со 
i=рмосо'мъ на д~: и= пра'здника на д~: и= трiw'ди на s~. 
Катава'сiа пра'здника. По г~-й пjь'сни конда'къ 
пра'здника и= i='косъ, и= сjьда'ленъ: Сла'ва, и= ны'нjь, 
трiw'ди. (с. 323) По s~-й пjь'сни конда'къ трiw'ди и= 
i='косъ. На f~-й пjь'сни пое'мъ, Честнjь'йшую: 
Свjьти'ленъ воскре'сенъ: Сла'ва, пра'здника: И= ны'нjь, 
трiw'ди. На хвали'техъ стiхи^ры воскр_е'сны г~, и= 
пра'здника г~, и= трiw'ди гла'са тре'тiягw съ припjь'вы: 
Воскресни`, гд\си бж~е мо'й: Мытаря` и= фарiсе'а: 
в~, И=сповjь'мся тебjь`, гд\си: Фарiсе'а 
велехва'льный гла'съ: Сла'ва: W\т дjь'лъ похвале'ньми: 
И= ны'нjь: Преблагослове'нна _е=си`: и= славосло'вiе 
вели'кое. По трисвято'мъ тропа'рь воскре'сенъ то'чiю: 
_е=кт_енiи`, и= w\тпу'стъ. И= _о=бы'чная лiтi'а въ 
притво'рjь: въ не'йже пое'мъ, Сла'ва, и= ны'нjь, стiхи'ру 
_е=v\гльскую, и= ча'съ а~-й. На а~ часjь` тропа'рь 
воскре'сенъ: Сла'ва, пра'здника: И= ны'нjь, бг~оро'диченъ 
часw'въ. По _О='ч~е на'шъ: конда'къ пра'здника: и= 
соверше'нный w\тпу'стъ. Та'кожде и= на про'чихъ часjь'хъ 
глаго'лемъ тропа'рь воскре'сенъ, и= пра'здника: Кондаки' 
же премjьня'емъ.

На лiтургi'и: Бл~ж_е'нна гла'са на д~: и= 
пра'здника пjь'снь рядова'я, на д~: и= трiw'ди пjь'снь s~, 
на д~. По вхо'дjь тропа'рь воскре'сенъ, и= пра'здника. 
Сла'ва, конда'къ пра'здника: И= ны'нjь, трiw'ди. 
Прокi'менъ нд\ли по просвjьще'нiи. Та'же пра'здника. 
А=п\слъ, и= _е=v\глiе и=ли` по просвjьще'нiи. Та'же 
w= мытари` и= фарiсе'и. Прича'стный: Хвали'те гд\са 
съ нб~съ: Другi'й: пра'здника.