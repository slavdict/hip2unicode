<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

Слу'жба, и='же во ст~ы'хъ, _о=ц~а` на'шегw нiки'ты 
_е=п\скопа, новгоро'дскагw чудотво'рца.

Ве'черъ: Блаже'нъ му'жъ:

На Гд\си, воззва'хъ, стiхи^ры на s~, гла'съ s~. 
Подо'бенъ: Все` w\тло'жше:

Плотско'е стремле'нiе * воздержа'нiемъ о_у=вяди'лъ 
_е=си`, * ликw'мъ по'стнич_ескимъ совокупи'лся _е=си`: * 
безстра'стiемъ о_у=кра'шенъ, * о_у='мъ пред\ъwчи'стивъ * 
непреста'нными къ бг~у манов_е'нiи, * святи'тельства па'ству 
воспрiя'лъ _е=си`: * прилjь'жнw w= ста'дjь попече'нiе 
и=мjь'лъ _е=си`, * святи'телю нiки'то, * душетлjь'нныхъ 
неду'гwвъ w\тгоня'я мра'къ, * и= просвjьща'я свjь'томъ 
бг~оразу'мiя, * w= всjь'хъ прилjь'жнw моли'ся, * спасти'ся 
душа'мъ на'шымъ.

Преподо'бне _о='ч~е, * бг~облаже'нне святи'телю 
нiки'то, * прилjь^жныя моли^твы * за лю'ди твоя^ бг~у 
приноси'лъ _е=си`: * и= бездо'ждiю нjь'когда бы'вшу, * ты` 
вл\дку хр\ста` о_у=моли'въ, * до'ждь съ нб~се` све'лъ 
_е=си`, * и= ча^да твоя^ возвесели'лъ _е=си`, * и= 
бл~годаре'нiе бг~у возсыла'ти * вся^ научи'лъ _е=си`: * и= 
ны'нjь w= ста'дjь твое'мъ прилjь'жнw моли'ся * спасти'ся 
душа'мъ на'шымъ.

Бг~облаже'нне _о='ч~е, * ст~и'телю нiки'то, * 
человjь'че нб\сный, * земны'й а='гг~ле, * дjь'лателю 
вiногра'да хр\сто'ва, * о_у='ме бж~е'ственный, * дх~о'вный 
_о=рга'не, * свjьти'льниче многосвjь'тлый, * любве` струя` 
неистощи'мая, * ви'дя гра'да запале'нiе, * и= лю'ди въ 
печа'ли и= тузjь` пребыва'ющыя, * прилjь'жнw хр\сту` 
моли'лся _е=си`, * и= пла'мень о_у=гаси'лъ _е=си`, * и= w\т 
ско'рби на ра'дость лю'ди твоя^ премjьни'лъ _е=си`. (с. 666)

Сла'ва, гла'съ s~:

Свяще'нная и= сла'вная цр~ковь вели'кагw нова'града, 
а=рхiер_е'й же и= свяще'нныхъ собо'ри, и= мно'жество 
наро'да, свjь'тлw торжеству'юще въ па'мять святи'теля 
нiки'ты, съ любо'вiю взыва'юще: ра'дуйся, пресвjь'тлый 
свjьти'льниче и= моли'твенниче те'плый: мнw'га бо лjь^та 
сокров_е'ны бы'ша честны^я твоя^ мо'щи, ны'нjь же 
w=брjьто'шася цjь^лы и= неразруши^мы, и= па'че со'лнца 
сiя'ющы, jа=`же любе'знw лобыза'емъ, w=свяще'нiе прiе'млюще 
и= глаго'люще: сiя^ су'ть ча^да твоя^, святи'телю, jа=`же 
_е=v\глiемъ породи'лъ _е=си`, и= въ правосла'вiи 
о_у=тверди'лъ _е=си`, и= ны'нjь моли'ся гд\су, спасти'ся 
душа'мъ на'шымъ.

И= ны'нjь, бг~оро'диченъ.

Вхо'дъ. Прокi'менъ дне`. И= чт_е'нiя г~, пи^саны сегw` 
мц\са въ f~ де'нь.

На лiтi'и стiхи^ры, гла'съ в~. Подо'бенъ: _Е=гда` 
w\т дре'ва:

Бж~е'ственная благода'ть дх~о'вная пома'за тя` 
мv'ромъ разу'мнымъ, святи'телю, вели'кому нову'граду 
первопресто'льника, и= бг~оуго'дное твое` житiе` прекра'сна 
тя`, бг~ому'дре, показа`. Святи'телей бы'лъ _е=си` 
бл~голjь'пiе, преподо'бныхъ о_у=краше'нiе, и= ны'нjь мi'ръ 
ве'сь просвjьща'еши чуде'сными заря'ми: тjь'мъ па'мять 
твою`, нiки'то, торжеству'емъ.

По честнjь'мъ твое'мъ преставле'нiи, мнw'га лjь^та 
сокров_е'ны бы'ша честны^я мо'щи твоя^, святи'телю нiки'то: 
ны'нjь же w=брjьто'шася цjь^лы, и= невреди^мы, и= jа='кw 
свjьтоза'рное со'лнце сiя'юще, вjь'рныхъ сердца` 
просвjьща'юще, и= ве'сь мi'ръ w=заря'юще. тjь'мже ра'достнw 
соверша'емъ пречестну'ю па'мять твою`.

Jа='кw свjьща` пресвjь'тлая, и= jа='кw свjьти'льникъ 
всемi'рный, и= jа='кw заря` прекра'сная, и= jа='кw sвjьзда` 
незаходи'мая, посреди` вели'кiя це'ркве, просiя'ша честны^я 
мо'щи твоя^, ст~и'телю, свjьтоно'сными блиста^нiи ста'до 
твое` (с. 667) просвjьща'юще, и= вся^ со стра'хомъ 
прикаса'ющыяся, и= о_у=ми'льнw вопiю'щыя: со'нъ че'стенъ 
пред\ъ гд\семъ сме'рть прп\дбныхъ _е=гw`.

Сла'ва, гла'съ то'йже:

Зако'ны соблю'лъ _е=си` дх~w'вныя, лю'ди твоя^ 
бл~гоче'стiю научи'лъ _е=си`, первосвяти'тельствуя вели'кому 
нову'граду, и= тjь'ло твое` въ не'мъ положи'лъ _е=си` jа='кw 
да'ръ w=свяще'нъ, и= сiе` мно'гими лjь'ты сокрове'но бы'сть, 
ны'нjь же w=брjь'теся цjь'ло и= нетлjь'нно, приходя'щiи же 
къ ра'цjь твое'й лобза'юще w=свяща'ются, съ вjь'рою и= 
любо'вiю вопiю'ще: _о='ч~е на'шъ, святи'телю нiки'то, моли` 
спасти'ся душа'мъ на'шымъ.

И= ны'нjь, бг~оро'диченъ.

На стiхо'внjь стiхи^ры, гла'съ _е~. Подо'бенъ: 
Ра'дуйся:

Ра'дуйся, сщ~е'нная главо`, а=рхiере'ю нiки'то, 
святи'тел_емъ о_у=добре'нiе, по'стникwмъ о_у=краше'нiе, 
сщ~е'нникwмъ бл~голjь'пiе, вели'кому нову'граду 
о_у=твержде'нiе: на земли' бо jа='кw а='гг~лъ пожи'лъ 
_е=си`, безsло'бiемъ и= пра'вдою о_у=кра'шенъ, свjьти'ло 
вели'кое jа=ви'вся на'мъ, и= мi'ръ ве'сь просвjьща'я 
преди'вными чудесы`. тjь'мже моли'ся хр\сто'ви, дарова'ти 
душа'мъ на'шымъ ми'ръ и= ве'лiю ми'лость.

Стi'хъ: Честна` пред\ъ гд\семъ сме'рть преподо'бныхъ 
_е=гw`.

Ра'дуйся, сщ~е'нная главо`, по'стникwвъ 
непоколеби'мый сто'лпе, а='гг~лwвъ собесjь'дниче: пречи'сто 
зерца'ло дх~а прест~а'гw jа=ви'лся _е=си`, и= тогw` заря'ми 
при'снw w=блиста'яся, вjь'рныхъ сердца` w=заря'еши, 
болjь^зни w=блегча'еши, неду'ги w\тгоня'еши. тjь'мже 
моли'ся, дарова'ти душа'мъ на'шымъ ми'ръ и= ве'лiю ми'лость.

Стi'хъ: Блаже'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

Ра'дуйся, свяще'нная главо`, святи'телю 
бг~опрiя'тне, сто'лпе непревра'тный, непоколеби'мо 
w=снова'нiе вjь'ры, цр~ко'вное о_у=краше'нiе, ст~и'телей 
о_у=добре'нiе, сла'ва (с. 668) пра'ведныхъ. Тjь'мже тя` 
о_у=блажа'емъ моле'бнw воспjьва'юще: святи'телю 
бг~одохнове'нне, моли'ся хр\сту` дарова'ти душа'мъ на'шымъ 
ми'ръ и= ве'лiю ми'лость.

Сла'ва, гла'съ s~.

Человjь'че нб\сный, земны'й а='гг~ле, дjь'лателю 
вiногра'да хр\сто'ва, о_у=ясни'лъ _е=си` вjь'рныхъ сердца` 
медото'чными о_у=ч_е'нiи, и= вся^ благолjь'пнw просвjьти'лъ 
_е=си`: и= ны'нjь w\т хр\ста` неувяда'емымъ о_у=вя'злся 
_е=си` вjьнце'мъ, моли` w= душа'хъ на'шихъ.

И= ны'нjь, бг~оро'диченъ.

Тропа'рь, гла'съ д~:

Наслади'вся, бг~ому'дре, воздержа'нiя, и= жела'нiе 
пло'ти твоея` w=бузда'въ, на престо'лjь святи'тельства 
сjь'лъ _е=си`, и= jа='кw sвjьзда` многосвjь'тлая просвjьща'я 
вjь'рныхъ сердца` заря'ми чуде'съ твои'хъ, _о='ч~е на'шъ 
ст~и'телю нiки'то: и= ны'нjь моли` хр\ста` бг~а, да спасе'тъ 
ду'шы на'шя.



На о_у='трени, на Бг~ъ гд\сь, тропа'рь ст~а'гw 
два'жды: Сла'ва, и= ны'нjь, бг~оро'диченъ.

По а~-й стiхоло'гiи сjьда'ленъ, гла'съ г~:

Jа='кw пресвjь'тло со'лнце возсiя'въ, лю'ди твоя^ 
просвjьти'лъ _е=си` о_у=ч_е'нiи слове'съ твои'хъ, страсте'й 
w=черне'нiе потреби'лъ _е=си`, ст~и'телю нiки'то, моли` 
хр\ста` бг~а, дарова'ти на'мъ ве'лiю ми'лость.

Два'жды.

Сла'ва, и= ны'нjь, бг~оро'диченъ:

Jа='кw невоздjь'ланная, дв~о, лоза`, краснjь'йшiй 
гро'здъ прозябла` _е=си`, и=сточа'ющъ на'мъ вiно` спасе'нiя, 
всjь'хъ веселя'щее ду'шы же и= тjьлеса`. Тjь'мже jа='кw 
вину' тя до'брыхъ блажа'ще при'снw, со а='гг~ломъ вопiе'мъ 
ти`: ра'дуйся, благода'тная.

По в~-й стiхоло'гiи сjьда'ленъ, гла'съ д~:

W\т и=скуше'нiй лука'вагw прему'дреннw себе` 
соблю'лъ _е=си`, (с. 669) ст~и'телю, и= вконе'цъ того` 
низложи'лъ _е=си`, и= хр\сто'вы цр~кве сто'лпъ и= 
о_у=твержде'нiе бы'лъ _е=си`: тjь'мже соше'дшеся, па'мять 
твою` почита'емъ, бг~ому'дре.

Два'жды.

Сла'ва, и= ны'нjь, бг~оро'диченъ:

Въ кро'въ тво'й, преч\стая дв~о, прибjьга'ющихъ, 
мольбу` прiе'мши w\т на'съ, не преста'й моля'щи 
чл~вjьколю'бца, спасти'ся рабw'мъ твои^мъ.

По полv"еле'и сjьда'ленъ, гла'съ и~:

Смире'нiемъ вл\дцjь хр\сту` послjь'довавъ, 
воздержа'нiемъ житiе` о_у=краси'лъ _е=си`, и= w\т сегw` 
му'дрости сло'во ввjьря'я, къ добродjь'тели наказа'тель 
jа=ви'лся _е=си`. Тjь'мже вопiе'мъ ти`: святи'телю нiки'то, 
моли` хр\ста` бг~а, согрjьше'нiй w=ставле'нiе дарова'ти 
чту'щымъ любо'вiю ст~у'ю па'мять твою`.

Два'жды.

Сла'ва, и= ны'нjь, бг~оро'диченъ:

Нб\сную две'рь и= кiвw'тъ, прест~у'ю го'ру, 
свjь'тлый _о='блакъ воспои'мъ, неwпали'мую купину`, 
слове'сный ра'й, _е='vы воззва'нiе, вселе'нныя всея` 
вели'кое сокро'вище, jа='кw спасе'нiе въ не'й содjь'лася 
мi'ру, и= w=ставле'нiе дре'внихъ согрjьше'нiй. сегw` ра'ди 
вопiе'мъ _е='й: моли'ся сн~у твоему`, прегрjьше'нiй 
w=ставле'нiе дарова'ти благоче'стнw покланя'ющымся 
всест~о'му рж\ству` твоему`.

Та'же степ_е'нна, а~-й а=нтiфw'нъ д~-гw гла'са. 
Прокi'менъ: Честна` предъ гд\семъ сме'рть преподо'бныхъ 
_е=гw`. Стi'хъ: Что` возда'мъ гд\севи w= всjь'хъ, jа=`же 
воздаде' ми; Вся'кое дыха'нiе: _Е=v\глiе матfе'а, 
зача'ло а~_i.

По н~-мъ _псалмjь` стiхи'ра, гла'съ s~:

Дх~а ст~а'гw благода'ть въ твои'хъ о_у=стна'хъ 
и=злiя'ся, _о='ч~е нiки'то ст~и'телю, и= бы'лъ _е=си` 
па'стырь хр\сто'вы цр~кве, о_у=чя` слов_е'сныя _о='вцы 
вjь'ровати въ тр\оцу _е=диносу'щную, во _е=ди'но бж\ство`. 
(с. 670)

Канw'нъ бц\ды со i=рмосо'мъ на s~: и= ст~а'гw два` 
канw'на на и~.

Канw'нъ ст~а'гw: пjь'нiе моле'бно, сложено` по 
а='збуцjь, совершено' же и='менемъ списа'вшагw.

Гла'съ г~. Пjь'снь а~. I=рмо'съ:

Су'шу глубороди'тельную зе'млю со'лнце наше'ствова 
и=ногда`: jа='кw стjьна' бо w=густjь` _о=бапо'лы вода`, 
лю'демъ пjьшемореходя'щымъ, и= бг~оуго'днw пою'щымъ: пои'мъ 
гд\севи, сла'внw бо просла'вися.

А='гнче непоро'чный бж~iй сло'ве, w\тве'рзи моя^ 
недостw'йная о_у=ста`, да возмогу` воспjь'ти ст~и'теля 
нiки'ту, твоего` о_у=го'дника.

Болjь'зньми по'стническими ду'шу просвjьти'въ, 
преподо'бне, jа='кw чи'сту же'ртву хр\сту` предста'вилъ 
_е=си`, ра'дуяся поя`: сла'внw бо просла'вися.

Воздержа'нiемъ тjь'ло ду'ху порабо'тилъ _е=си`, 
ду'шу же равноа'гг~льну сотвори'лъ _е=си`. помина'й вjь'рою 
чту'щыя тя`, поя` бг~у: сла'внw бо просла'вися.

Бг~оро'диченъ:

Гд\сороди'тельнице вл\дчце мр~i'е, моли`, _е=го'же 
родила` _е=си` бг~а и= цр~я` на'шего, да ми'лостивъ бу'детъ 
на'мъ въ де'нь су'дный.

Другi'й канw'нъ, сложе'нъ та'коже по а='збуцjь 
воспятослове'снw.

Гла'съ з~. Пjь'снь а~. I=рмо'съ:

Поспjь'шествовавшему бг~у во _е=гv'птjь мwv"се'ови, 
и=звести` i=и~ля, тому` _е=ди'ному пои'мъ: jа='кw 
просла'вися.

Щедрw'ты твоя^ призыва'емъ, гд\си, да досто'йнw 
пjь'нiе принесе'мъ о_у=го'днику твоему` ст~и'телю нiки'тjь, 
тя` воспjьва'юще, jа='кw просла'вися.

Ше'ствiе твое` до'брjь сконча'лъ _е=си`, и= на 
нб~са` возше'лъ _е=си`, пр\сто'лу вл\дчню предстоя`, со 
а='гг~лы того` воспjьва'еши, jа='кw просла'вися.

Что` шу'мъ пра'зднующихъ быва'етъ, и= лю'дiе 
свjь'тлw (с. 671) торжеству'ютъ; дне'сь бо w=брjьто'шася 
честны^я мо'щи святи'теля нiки'ты, и= вси` ра'достнw 
вопiю'тъ хр\сту`, jа='кw просла'вися.

Бг~оро'диченъ:

Цр~и'цу и= вл\дчцу тя` и=мену'емъ, дв~о, подъ кро'въ 
тво'й прибjьга'юще, и= по'мощи w\т теб_е` прося'ще, сн~у 
твоему` воспjьва'юще, jа='кw просла'вися.

Катава'сiа: Су'шу глубороди'тельную зе'млю:

Пjь'снь г~. I=рмо'съ:

Непло'дная душе` и= безча'дная, стяжи` пло'дъ 
благосла'вный, веселя'щися возопi'й: о_у=тверди'хся тобо'ю, 
бж~е, нjь'сть свя'тъ, нjь'сть пра'веденъ па'че теб_е`, 
гд\си.

Дjь'латель бы'въ за'повjьдей гд\снихъ, непреста'ннw 
въ ни'хъ поуча'яся, _о='ч~е нiки'то: сегw` ра'ди вше'лъ 
_е=си` въ нб\сная, вопiя` ра'достнw: нjь'сть свя'тъ, и= 
нjь'сть пра'веденъ па'че теб_е`, гд\си.

_Е=гда` зави'дjьвъ тебjь` прелука'вый, хотя'ше 
запя'ти w\т добродjь'телей, сопротивоста'въ, преподо'бне, 
безъ вjь'сти того` сотвори'лъ _е=си`, хр\сту` вопiя`: 
нjь'сть свя'тъ, и= нjь'сть пра'веденъ па'че теб_е`, гд\си.

Житiе'мъ добродjь'тельнымъ бг~у о_у=годи'лъ _е=си`, 
велiа'ра посрами'въ, и= хр\сту` возопи'лъ _е=си`: нjь'сть 
свя'тъ, и= нjь'сть пра'веденъ па'че теб_е`, гд\си.

Бг~оро'диченъ:

Зачала` _е=си` _о='ч~ее сло'во v=поста'сное, 
_е=го'же моли`, бц\де, и=зба'вити w\т бjь'дъ рабы^ твоя^, 
вои'стинну призыва'ющыя тя`.

И='нъ. I=рмо'съ:

О_у=тверди'ся вjь'рою хр\сто'ва цр~ковь: и='бо 
непреста'ннw пjь'сньми вопiе'тъ пою'щи: ст~ъ _е=си`, гд\си, 
и= тя` пое'тъ ду'хъ мо'й.

W\т земны'хъ нjь'дръ воспрiе'млемъ jа='кw да'ръ 
w=свяще'нъ, честны^я мо'щи твоя^, ст~и'телю, и= w\т си'хъ 
w=свяще'нiе прiе'млемъ, хр\ста` воспjьва'юще: ст~ъ _е=си`, 
гд\си, спаса'яй ду'шы на'шя. (с. 672)

Хра'мъ ст~а'гw дх~а w\т ю='ности бы'лъ _е=си`, 
_о='ч~е, сегw` ра'ди и= по сме'рти соблюде'ся тjь'ло твое` 
нетлjь'нно, и= сiе` ра'достнw лобыза'юще, вопiе'мъ хр\сту`: 
ст~ъ _е=си`, гд\си, спаса'яй ду'шы на'шя.

Фарiсе'йское тщесла'вiе w\три'нувше, со смире'нiемъ 
и= ра'достiю цjьлу'емъ честны^я твоя^ мо'щи, ст~и'телю 
нiки'то, хр\сту` вопiю'ще: ст~ъ _е=си`, гд\си, спаса'яй 
ду'шы на'шя.

Бг~оро'диченъ:

О_у=кра'шена ря'снами чистоты`, преч\стая 
_о=трокови'це, благослове'нная вл\дчце, предста'тельнице 
ро'да на'шегw.

Катава'сiа: О_у=твержде'нiе на тя`:

Сjьда'ленъ, гла'съ а~:

Jа='кw са'дъ присноцвjьту'щъ лю'ди твоя^ сотвори'лъ 
_е=си`, сiя^ во благоче'стiи возрасти'въ, о_у=мно'жилъ 
_е=си`: и= w\т сегw` вjь'ренъ ра'бъ и= дjь'латель вiногра'да 
хр\сто'ва показа'лся _е=си`, и= трудw'мъ возме'здiе 
досто'йнw воспрiя'лъ _е=си`, ст~и'телю, моли` хр\ста` бг~а, 
да спасе'тъ ду'шы на'шя.

Два'жды.

Сла'ва, и= ны'нjь, бг~оро'диченъ:

Всjь'хъ творца`, бг~а же и= содjь'теля, 
всенепоро'чная ч\стая, дх~омъ бж\ственнымъ въ ложесна'хъ 
твои'хъ заче'нши, безъ и=стлjь'нiя родила` _е=си`: _е=го'же 
сла'вяще, тя` воспjьва'емъ, дв~о, jа='кw пала'ту цр~я` 
всjь'хъ, и= мi'ра заступле'нiе.

Пjь'снь д~. I=рмо'съ:

Положи'лъ _е=си` къ на'мъ тве'рдую любо'вь, гд\си, 
_е=диноро'днаго бо твоего` сн~а за ны` на сме'рть да'лъ 
_е=си`. Тjь'мже ти` зове'мъ благодаря'ще: сла'ва си'лjь 
твое'й, гд\си.

Зако'нwмъ _о=те'ч_ескимъ послjь'дуя, и= си'хъ житiе` 
подража'я, непреста'ннw хр\сту` взыва'лъ _е=си`: сла'ва 
си'лjь твое'й.

И=зъ мла'да хр\ста` возлюби'лъ _е=си`, сегw` ра'ди, 
jа='кw рачи'теля своего` возлюби' тя, къ нему'же вопiе'ши: 
сла'ва си'лjь твое'й. (с. 673)

И=сполня'я зако'ны бж\ств_енныя, преиспо'лнился 
_е=си` дарова'нiй бж\ственныхъ, ст~и'телю нiки'то, вjь'рнw 
взыва'еши: сла'ва си'лjь твое'й, гд\си.

Бг~оро'диченъ:

Кади'льнице всезлата'я, мр~i'е всенепоро'чная, 
хр\ста` моли`, _е=го'же родила` _е=си`, и=зба'витися на'мъ 
w\т бjь'дъ и= _о=гня` вjь'чнующагw.

И='нъ. I=рмо'съ:

Плотско'е прише'ствiе твое`, хр\сте`, о_у=вjьря'я 
пр\оро'къ а=вваку'мъ, взыва'ше: сла'ва си'лjь твое'й, гд\си.

Тя` моли'твенника непосты'дна ко вл\дцjь стяжа'хомъ, 
ст~и'телю, моли` w= воспjьва'ющихъ па'мять твою`, и=зба'вити 
въ бу'дущемъ судjь` вjь'чнующагw w=сужде'нiя.

Свjь'тлыми сiя'ньми провозсiя'вшыя честны^я твоя^ 
мо'щи: w\т мно'гихъ бо лjь'тъ бы'вше сокров_е'ны, ны'нjь 
jа='кw заря` пресвjь'тла просвjьща'ютъ и= w=свjьща'ютъ 
пою'щыя тя`.

Ра'дость и= весе'лiе, и= ра'дованiе неизрече'нно 
твоему` ста'ду, ст~и'телю, показа'ся, w=брjь'тенiе честны'хъ 
моще'й твои'хъ, въ не'же и=спроси` на'мъ w=ставле'нiе 
грjьхw'въ и= вели'кую ми'лость.

Бг~оро'диченъ:

Правосла'вною вjь'рою, и= любо'вiю притека'ющихъ 
ти`, и= со стра'хомъ пою'щихъ тя`, моле'бный гла'съ 
о_у=слы'ши, вл\дчце.

Катава'сiа: Покры'ла _е='сть нб~са`:

Пjь'снь _е~. I=рмо'съ:

Къ тебjь` о_у='тренюю всjь'хъ творцу`, преиму'щему 
вся'къ о_у='мъ мi'рови: зане` свjь'тъ повелjь^нiя твоя^, въ 
ни'хже наста'ви мя`.

Лу'къ врага` сокруши'лъ _е=си`, и= бра'нь _е=гw` до 
конца` разори'лъ _е=си`, и= соверше'нiя добродjь'телей, 
преподо'бне, дости'глъ _е=си`.

Моли'твою возше'лъ _е=си` на нб\сная, и=дjь'же съ 
ли'ки _о=т_е'цъ пребыва'я весели'шися, помина'й, 
преподо'бне, па'мять твою` свjь'тлw торжеству'ющыя. (с. 674)

Неизрече'нныхъ та^инъ хр\сто'выхъ служи'тель бы'ти 
сподо'бился _е=си`, и= сiя^ принося` бг~у, за мi'ръ 
прилjь'жнw моли'лся _е=си`.

Бг~оро'диченъ:

О_у=пова'нiе и= наде'жда на'ша ты` _е=си`, преч\стая 
вл\дчце, спаси` лю'ди твоя^ моля'щыяся, и= и='мя твое` 
призыва'ющыя.

И='нъ. I=рмо'съ:

О_у='треннююще, сло'ве, въ сла'ву твою` и= хвалу`, 
восхваля'емъ непреста'ннw _о='бразъ креста` твоегw`, 
_е=го'же да'лъ _е=си` на'мъ _о=ру'жiе въ по'мощь.

О_у=миле'нiя и=сто'чникъ мнjь` и=спроси`, въ 
честнjь'мъ твое'мъ торжествjь`, ст~и'телю нiки'то, да 
w\тмы'ю скве'рну души` моея`, и= покая'нiе моли'твами 
твои'ми w=бря'щу, на по'мощь _о=ру'жiе.

Нова'града бы'въ первост~и'тель и='стиненъ, 
w=благово'ни на'шя чу^вства душ_е'вная: да моли^твы твоя^ 
предста'виши на'мъ на по'мощь _о=ру'жiе.

Мно'жествомъ и=скуше'нiй содержи'мь _е='смь, на тя` 
наде'жду возлага'ю, ст~и'телю нiки'то: да предста'виши ми` 
моли'тву твою` на по'мощь _о=ру'жiе.

Бг~оро'диченъ:

Лjь'ствица проwбража'ше тя` патрiа'рха i=а'кwва, 
всенепоро'чная вл\дчце, бж~iе схожде'нiе на'мъ jа='вjь 
сказу'ющи.

Катава'сiа: Jа='кw ви'дjь и=са'iа:

Пjь'снь s~. I=рмо'съ:

Бе'здна послjь'дняя грjьхw'въ w=бы'де мя`, и= 
и=счеза'етъ ду'хъ мо'й: но простры'й, вл\дко, высо'кую твою` 
мы'шцу, jа='кw петра` мя`, о_у=пра'вителю, спаси`.

Пред\ъизбра'нъ бы'въ бж\ственною благода'тiю, во 
_е='же па'ствити ста'до хр\стоимени'то: ты' же, преподо'бне, 
jа='кw па'стырь и='стиненъ, прилjь'жнw w= ста'дjь попече'нiе 
и=мjь'лъ _е=си`.

Разу'мнjь разсужда'я ча^да твоя^, и= ча'стw наказу'я 
(с. 675) духо'вными словесы`, да пребу'дутъ тве'рдw 
соблюда'юще вjь'ру правосла'вную.

Ст~и'тельства че'стiю почте'нъ, прилjь'жнw моле'нiе 
за лю'ди твоя^ приноси'лъ _е=си`: да ми'лостива бг~а 
w=бря'щутъ въ де'нь су'дный.

Бг~оро'диченъ:

Ты` _е=си`, преч\стая бц\де, прибjь'жище на'ше и= 
о_у=твержде'нiе, моли` сн~а твоего` и= бг~а на'шего, пода'ти 
на'мъ спасе'нiе и= грjьхw'въ w=ставле'нiе.

И='нъ. I=рмо'съ:

Пла'вающаго въ молвjь` жите'йскихъ попече'нiй, съ 
корабле'мъ потопля'ема грjьхи`, и= душетлjь'нному sвjь'рю 
примета'ема, jа='кw i=w'на, хр\сте`, вопiю' ти: и=зъ 
смертоно'сныя глубины` возведи' мя.

Крjь'пость и= о_у=твержде'нiе и=спроси` _о=те'честву 
на'шему, ст~и'телю нiки'то: да моли'твами твои'ми 
хр\стiа'нскiй ро'дъ въ тишинjь` пребу'детъ, воспjьва'ющiй 
тя` jа='кw те'пла засту'пника.

И=зба'витися ста'ду твоему` вся'кагw w=sлобле'нiя и= 
ско'рби, моли'ся, ст~и'телю нiки'то: ты' бо _е=си` наде'жда 
непосты'дна, о_у=пова'нiе и=звjь'стно, и= стjьна` 
неwбори'мая.

И= на'мъ пою'щымъ, и= сла'вящымъ твою` па'мять, 
и=спроси`, ст~и'телю нiки'то, грjьхw'въ разрjьше'нiе, суда` 
и= му'ки и=збавле'нiе, и= цр\ствiя нб\снагw сподо'битися.

Бг~оро'диченъ:

Земноро'дныхъ _е=стество` на нб~о тобо'ю взы'де, 
пала'та бо цр~е'ва w=брjьла'ся _е=си`, бц\де: тjь'мже 
согла'снw воспjьва'емъ тя`.

Катава'сiа: Возопи` къ тебjь`:

Конда'къ, гла'съ s~. Подо'бенъ: _Е='же w= на'съ:

А=рхiере'йства са'номъ почти'вся, и= чи'стjь 
ч\стjь'йшему предстоя`, прилjь'жнw моле'нiе за лю'ди твоя^ 
приноси'лъ _е=си`, jа='кw и= до'ждь моли'твою све'лъ _е=си`, 
_о=вогда' же и= гра'да запал_е'нiя о_у=гаси'лъ _е=си`. и= 
ны'нjь, святи'телю нiки'то, моли` хр\ста` бг~а, спасти` (с. 
676) лю'ди твоя^ моля'щыяся, да вси` вопiе'мъ ти`: ра'дуйся, 
ст~и'телю _о='ч~е преди'вный.

I='косъ:

Кто` не почуди'тся, кто` не просла'витъ 
неизслjь'димую и= несказа'нную глубину` милосе'рдiя твоегw`, 
хр\сте` бж~е; jа='кw просла'вилъ _е=си` въ послjь'днемъ 
ро'дjь о_у=го'дника твоего` ст~и'теля нiки'ту, _е=гw'же 
w=брjьто'шася честны^я мо'щи цjь^лы и= неразруши^мы, 
_е=му'же рече'мъ: _е=гда` во пло'ти бы'лъ _е=си`, прп\дбне, 
дjь^ланiи бж\ственными ду'шу пред\ъwчи'стилъ _е=си`, 
ст~и'тельства па'ству воспрiи'мъ, сосу'дъ и=збра'нъ 
бж\ственнагw дх~а показа'лся _е=си`, и= ста'до твое` до 
конца` въ вjь'рjь о_у=тверди'лъ _е=си`. тjь'мъ ра'дуйся, 
_о='ч~е преди'вный.

Пjь'снь з~. I=рмо'съ:

Трiе` _о='троцы въ пещи`, тр\оцу проwбрази'вше, 
преще'нiе _о='гненное попра'ша, и= пою'ще вопiя'ху: 
бл~гослове'нъ _е=си`, бж~е _о=т_е'цъ на'шихъ.

О_у=ясня'ютъ воспjьва'юще а='гг~льстiи чи'ни, 
па'мять твою`, нiки'то святи'телю, и= мы` земнi'и 
о_у=ми'льнw вопiе'мъ: и=спроси` на'мъ w=ставле'нiе 
согрjьше'нiй, и= благи'хъ наслажде'нiе.

Фараw'на мы'сленнаго побjьди'лъ _е=си`, w\т хр\ста` 
дерзнове'нiе прiи'мъ, и= ве'лiе ра'дованiе ст~ы^мъ 
а='гг~лwмъ сотвори'лъ _е=си`, поя`: _о=т_е'цъ на'шихъ бж~е, 
благослове'нъ _е=си`.

Херувi'му подо'бяся легкw` на высоту` возше'лъ 
_е=си`, и= ны'нjь со безпло'тными водворя'ешися, хр\сту` 
вопiя`: _о=т_е'цъ на'шихъ бж~е, благослове'нъ _е=си`.

Бг~оро'диченъ:

W\т о_у=тро'бы твоея` про'йде о_у='мное, бц\де, 
сл~нце, сего` моли` jа='кw сн~а твоего` и= гд\са, пода'ти 
на'мъ скорбе'й разрjьше'нiе, и= болjь'зней w=блегче'нiе, да 
ра'достнw w\т души` вопiе'мъ хр\сту`: _о=ц~_е'въ на'шихъ 
бж~е, бл~гослове'нъ _е=си`.

И='нъ. I=рмо'съ:

Пе'щь _о='троцы _о=гнепа'льну дре'вле росоточа'щу 
показа'ша, (с. 677) _е=ди'наго бг~а воспjьва'юще, и= 
глаго'люще: превозноси'мый _о=ц~_е'въ бг~ъ и= 
препросла'вленъ.

Sjь'льнымъ воздержа'нiемъ тjь'ло о_у=мертви'лъ 
_е=си`, ду'шу же просвjьти'лъ _е=си`, и= равноа'гг~льну 
сотвори'лъ _е=си`, бг~у вопiя`: _о=ц~_е'въ на'шихъ бж~е, 
бл~гослове'нъ _е=си`.

Жезло'мъ па'стырскимъ, святи'телю, до'брjь лю'ди 
твоя^ о_у=па'слъ _е=си`: w= ни'хже jа='кw вjь'ренъ па'стырь 
хр\сту` возопи'лъ _е=си`: _о=ц~_е'въ на'шихъ бж~е, 
благослове'нъ _е=си`.

_Е=гда` ся'деши суди'ти вся'ч_еская на пр\сто'лjь 
сла'вы твоея`, тогда` пощади` рабы^ твоя^, вл\дко, 
моли'твами о_у=го'дника твоегw` святи'теля нiки'ты, да вси` 
о_у=ми'льнw вопiе'мъ ти`: _о=ц~_е'въ на'шихъ бж~е, 
благослове'нъ _е=си`.

Бг~оро'диченъ:

Добро'та честны'хъ и= ст~ы'хъ а='гг~лъ, ра'дованiе 
человjь'кwвъ ты` _е=си`, дв~о бц\де, ты' мя къ жи'зни 
наста'ви, сн~у твоему` вопiю'ща: _о=ц~_е'въ на'шихъ бж~е, 
бл~гослове'нъ _е=си`.

Катава'сiа: Тебе` во _о=гни` w=роси'вшаго:

Пjь'снь и~. I=рмо'съ:

Веще'ственнагw _о=гня` пла'мень, невеще'ственнымъ 
о_у=вяди'ша бг~озри'мiи _о='троцы, и= поя'ху: бл~гослови'те, 
вся^ дjьла` гд\сня, гд\са.

Лю'демъ рwссi^йскимъ и=спроси`, нiки'то ст~и'телю, 
ми'ръ, здра'вiе, спасе'нiе, и= на враги` w=долjь'нiе, да въ 
ра'дости душе'внjьй возопiе'мъ: бл~гослови'те, вся^ дjьла` 
гд\сня, гд\са.

Чу'вств_енныя стра^сти побjьди'въ, чистото'ю jа='кw 
со'лнце возсiя'лъ _е=си`, чи'сто житiе` до конца` сохрани'лъ 
_е=си`, и= бг~у тjь'мъ о_у=годи'лъ _е=си`. _е=му'же 
вопiе'мъ: бл~гослови'те, вся^ дjьла` гд\сня, гд\са.

Шу'мъ пра'зднующихъ слы'шати, ст~и'телю, сподо'бился 
_е=си`, шу'ягw стоя'нiя и=зба'ви мя` и= страсте'й (с. 678) 
треволне'нiя, и= къ приста'нищу покая'нiя наста'ви мя`, да 
тя` сла'влю во вся^ вjь'ки.

Бг~оро'диченъ:

Ще'драго и= чл~вjьколюби'ваго бг~а роди'ти, бц\де, 
сподо'билася _е=си`, того` моли`, неискусобра'чная 
_о=трокови'це, низпосла'ти на'мъ вjь^рнымъ ве'лiю мл\сть.

И='нъ. I=рмо'съ:

Въ пещи` _о='троки подража'юще, духо'вную ро'су 
прiе'мшiи, вjь'рою зове'мъ: бл~гослови'те, дjьла` гд\сня, 
гд\са.

Гд\су просла'вльшу о_у=го'дника своего` ст~и'теля 
нiки'ту, мнw'гимъ бо лjь'тwмъ преше'дшымъ, сокров_е'ны бы'ша 
честны^я _е=гw` мо'щи: ны'нjь же вси` jа='вjь зря'ще, 
согла'снw воспjьва'ютъ: благослови'те, дjьла` гд\сня, гд\са.

О_у=ви'дjьхомъ и= почуди'хомся, па'че же стра'хомъ 
и= ра'достiю w=б\ъя'ти бы'хомъ, jа='кw по толи'цjьхъ 
лjь'тjьхъ w=брjьто'шася честны^я мо'щи святи'теля нiки'ты 
цjь^лы и= неразруши^мы, и= вси` _е=диногла'снw возопи'хомъ: 
бл~гослови'те, дjьла` гд\сня, гд\са.

Бж~iимъ манове'нiемъ послjь'днему ро'ду jа=вл_е'ны 
бы'ша честны^я мо'щи святи'теля нiки'ты: си^мъ о_у='бw 
прикаса'ющiися w=свяще'нiе прiе'млемъ, хр\ста` воспjьва'юще 
во вjь'ки.

Бг~оро'диченъ:

А=да'ма но'ваго родила` _е=си`, пре'жде а=да'ма 
бы'вшаго, сего` моли`, бц\де, да спасе'тъ ду'шы на'шя.

Катава'сiа: Нестерпи'мому _о=гню`:

Пjь'снь f~. I=рмо'съ:

Въ зако'нjь сjь'ни и= писа'нiй _о='бразъ ви'димъ, 
вjь'рнiи: вся'къ му'жескiй по'лъ, ложесна` разверза'я, ст~ъ 
бг~у. Тjь'мъ перворожде'нное сло'во, _о=ц~а` безнача'льна 
сн~а, первородя'щася мт~рiю неискусому'жнw, велича'емъ.

Мо'ре жите'йское преплы'въ воздержа'нiемъ, дости'глъ 
_е=си` широты` ра'йскiя, и=дjь'же со а='гг~лы при'снw 
весели'шися.

Ра'ка моще'й твои'хъ, святи'телю, дража'йши сапфi'ра 
(с. 679) показа'ся, чудотвори'ва бо бjь`, и= и=сцjьл_е'нiя 
и=сточа'ющи. _е=я'же w=блобыза'юще съ вjь'рою приходя'щiи, 
ра'достнw w\т души` вопiю'тъ: со'нъ че'стенъ пред\ъ гд\семъ 
сме'рть преподо'бныхъ _е=гw`.

Кр\стоно'снw предстои'ши пр\сто'лу вседержи'теля, 
сла'вою w=сiява'емь свjь'та присносу'щнагw: моли'ся, нiки'то 
святи'телю, w= чту'щихъ вjь'рнw па'мять твою`.

Бг~оро'диченъ:

Лу'къ сокруши'ся лука'вагw, w=долjь'нiемъ сн~а 
твоегw` и= бг~а на'шегw, чу'дна побjь'да, бц\де, и= ди'вно 
w=долjь'нiе содjь'яся, вл\дчце, во спасе'нiе ду'шъ на'шихъ.

И='нъ. I=рмо'съ:

Па'че _е=стества` мт~рь, и= по _е=стеству` дв~у, 
_е=ди'ну въ жена'хъ бл~гослове'нную, пjь'сньми, вjь'рнiи, 
бц\ду велича'емъ.

Львы` о_у=кроти` данiи'лъ дре'вле, ты' же, 
святи'телю нiки'то, неви'димагw врага`, зiя'ющагw на тя`, 
ч_е'люсти сокруши'лъ _е=си`, и= безъ вjь'сти того` 
сотвори'лъ _е=си` мл~твами твои'ми.

Крjь'пкою твое'ю моли'твою, святи'телю, jа='звы 
души` моея` и=сцjьли`, и= находя'щихъ и=скуше'нiй и=зба'ви 
мя`, молю'ся, и= се'рдца моегw` напра'ви стезю` на бж~iя 
за'пwвjьди пресвjь^тлыя, да тя` непреста'ннw велича'ю.

Разжени` мно'жество sw'лъ мои'хъ, ст~и'телю, 
бг~опрiя'тными твои'ми мл~твами, w=дожди' ми ка^пли 
покая'нiя: бою'ся бо та'мошнягw суди'ща, въ не'мже судiя` 
хо'щетъ суди'ти всему` мi'ру.

Бг~оро'диченъ:

Милосе'рдiе на рабы^ твоя^, ч\стая, простри`, 
при'снw моля'щыя тя`, стра'шныя му'ки и=збавля'ющи 
моли'твами твои'ми.

Катава'сiа: Въ зако'нjь сjь'ни и= писа'нiй:

Свjьти'ленъ:

Плотска^я мудрова^нiя дх~у повину'лъ _е=си`, и= 
jа='кw зла'то _о=гне'мъ и=скуси'вся, прiя'телище бы'лъ 
_е=си` дх~у прест~о'му, _о='ч~е нiки'то святи'телю.

Два'жды. (с. 680)

Сла'ва, и= ны'нjь, бг~оро'диченъ:

Тя` пjь'сньми о_у=блажа'емъ, дв~о, бг~а бо роди'вши 
на руку` носи'ла _е=си`: того` моли` за ду'шы на'шя.

На хвали'техъ стiхи^ры на д~, гла'съ д~. По\д: Да'лъ 
_е=си` зна'менiе.

Свjьти'льникъ тя` стяжа'вше, * свяще'нную твою` 
па'мять восхваля'емъ, * свяще'ннw о_у=бл~жа'юще: * цр~ковь 
бо хр\сто'ву о_у=краси'лъ _е=си`, * и= лю'ди твоя^ 
просвjьти'лъ _е=си`, вруче'нный тебjь` тала'нтъ 
о_у=мно'живъ, * ра'дости сподо'бился _е=си` гд\са твоегw`. * 
И= ны'нjь, ст~и'телю, моли'ся * w= душа'хъ на'шихъ.

Два'жды.

Воздержа'нiемъ до'брjь воспита'вся, * въ пресла'вную 
добродjь'телей высоту` возше'лъ _е=си`, * ст~и'тельства 
_о=де'ждею, пребога'те, * и= вjьнце'мъ добродjь'телей 
о_у=кра'шенъ, * бл~года'тiю бж~е'ственнагw дх~а w=сiя'емь. * 
просвjьти` моли'твами твои'ми, * ст~и'телю нiки'то, * 
достодо'лжнw восхваля'ющихъ * свяще'нную и= честну'ю па'мять 
твою`.

Jа='кw зла'то чи'сто w=брjьто'хомъ, * честны^я твоя^ 
мо'щи, нiки'то ст~и'телю, * и= си'хъ любо'вiю почита'емъ, * 
торжеству'юще ра'достнw, * и= jа='кw свяще'нiе душа'мъ 
w=бнося'ще, хр\ста` прославля'емъ, * просла'вльшаго тя` 
о_у=го'дника своего`: * да и= на'съ сподо'битъ вjь'чнагw 
наслажде'нiя.

Сла'ва, гла'съ и~:

Бл~га'гw бг~а вjь'рный ра'бе, вiногра'да _е=гw` 
прилjь'жный дjь'лателю, до'брjь ста'до о_у=па'слъ _е=си`, и= 
_е=v\гльскими словесы` люде'й твои'хъ сердца` напои'лъ 
_е=си`, и= сjь'мя бл~гоче'стiя въ ни'хъ возрасти'лъ _е=си`: 
и= ны'нjь предстоя` хр\сту`, моли'ся, ст~и'телю нiки'то, 
спасти` и= просвjьти'ти ду'шы на'шя.

И= ны'нjь, бг~оро'диченъ: Вл\дчце, прiими` моли'тву 
ра^бъ твои'хъ:

Славосло'вiе вели'кое: На лiтургi'и, слу'жба 
i=ера'рхwвъ.