	<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

И= по заамво'ннjьй моли'твjь, а='бiе и=схо'димъ вси` 
ко свяще'нной купjь'ли въ притво'ръ, и=ли` на и=сто'чники, 
цр\скими враты`. И=гу'менъ, и=ли` старjь'йшiй i=ере'й, 
нося'й на главjь` ч\стны'й кр\стъ, пред\ъиду'щымъ _е=му` 
свjьщено'сц_емъ и= дiа'конwмъ съ кади'лы. И= полага'етъ 
ч\стны'й кр\стъ на бл~гоукраше'нномъ столjь`, и=дjь'же и= 
водjь` о_у=гото'ваннjьй въ ча'шjь, и= свjьща'мъ _о='крестъ 
стоя'щымъ, и= даю'тся свjьщы` бра'тiямъ: и= настоя'тель 
кади'тъ _о='крестъ стола`, та'же _о='бразы, и= пра'здника на 
а=нало'гiи, и= свяще'нниковъ, и= ли'ки по чи'ну, предходя'щу 
_е=му` дiа'кону со свjьще'ю, кли'рiкwмъ же пою'щымъ тропари` 
сiя^. Гла'съ и~

Гла'съ гд\сень на вода'хъ вопiе'тъ, глаго'ля: 
прiиди'те, прiими'те вси` дх~а прему'дрости, дх~а ра'зума, 
дх~а стра'ха бж~iя, jа='вльшагwся хр\ста`.

Три'жды. (с. 163)

Дне'сь во'дъ w=свяща'ется _е=стество`, и= 
раздjьля'ется i=_орда'нъ, и= свои'хъ во'дъ возвраща'етъ 
струи^, вл\дку зря` креща'ема.

Два'жды.

Jа='кw чл~вjь'къ на рjьку` прише'лъ _е=си`, хр\сте` 
цр~ю`, и= ра'бское креще'нiе прiя'ти тщи'шися, бл~же, w\т 
предт_е'чеву руку` грjь^хъ ра'ди на'шихъ, чл~вjьколю'бче.

Два'жды.

Сла'ва, и= ны'нjь, гла'съ то'йже:

Ко гла'су вопiю'щагw въ пусты'ни, о_у=гото'вайте 
пу'ть гд\сень, прише'лъ _е=си`, гд\си, зра'къ ра'бiй 
прiи'мъ, креще'нiя прося`, не вjь'дый грjьха`: ви'дjьша тя` 
во'ды, и= о_у=боя'шася. тре'петенъ бы'сть предте'ча, и= 
возопи`, глаго'ля: ка'кw просвjьти'тъ свjьти'льникъ свjь'та, 
ка'кw ру'ку положи'тъ ра'бъ на вл\дку, w=святи` мене` и= 
во'ды, сп~се, взе'мляй мi'ра грjь'хъ.

Пр\оро'чества и=са'iина чте'нiе.

[Глава` л~_е] Та'кw глаго'летъ гд\сь: да 
возвесели'тся пусты'ня жа'ждущая, да возра'дуется пусты'ня, 
и= процвjьте'тъ, jа='кw крi'нъ, и= да прозя'бнетъ, и= вся^ 
возвеселя'тся. И= возра'дуются пусты^нная i=_орда'нwва, и= 
сла'ва лiва'нова дана` бы'сть _е='й, и= че'сть карми'лова, 
и= лю'дiе мои` о_у='зрятъ сла'ву гд\сню и= высоту` бж~iю. 
О_у=крjьпи'теся ру'ки w=сла'бл_енныя, и= колjь^на 
разсла'бл_енныя о_у=тjь'шитеся, и= рцы'те малоду^шнымъ 
мы'слiю: о_у=крjьпи'теся и= не бо'йтеся, се` бг~ъ на'шъ 
су'дъ воздае'тъ, то'й прiи'детъ и= спасе'тъ на'съ. Тогда` 
w\тве'рзутся _о=чеса` слjьпы'хъ, и= о_у=шеса` глухи'хъ 
о_у=слы'шатъ. Тогда` ско'читъ хромы'й, jа='кw _е=ле'нь, и= 
jа='сенъ бу'детъ я=зы'къ гугни'выхъ, jа='кw прорази'ся въ 
пусты'ни вода`, и= де'брь въ земли` жа'ждущей. И= бу'детъ 
безво'дная въ бла^та, и= въ жа'ждущей земли` и=сто'чникъ 
воды` бу'детъ: та'мw бу'детъ весе'лiе пти'цъ, водворе'нiе 
сv'рiнwвъ, и= тро'стiй, и= бла'та. Та'мw бу'детъ пу'ть 
чи'стъ, и= пу'ть ст~ъ нарече'тся: и= не мимои'детъ та'мw 
нечи'стъ, ниже` (с. 164) бу'детъ та'мw пу'ть нечи'стый: 
разсjь'яннiи же по'йдутъ по нему`, и= не заблу'дятъ. И= не 
бу'детъ та'мw льва`, ниже` w\т sвjьре'й лю'тыхъ взы'детъ 
на'нь, ниже` w=бря'щется та'мw: но по'йдутъ по нему` 
и=зба'вленнiи и= со'браннiи w\т гд\са, и= w=братя'тся, и= 
прiи'дутъ въ сiw'нъ съ весе'лiемъ и= ра'достiю, и= весе'лiе 
вjь'чное надъ главо'ю и='хъ: хвала` и= ра'дованiе и= 
весе'лiе пости'гнетъ и=`хъ: w\тбjьже` болjь'знь, печа'ль и= 
воздыха'нiе.

Пр\оро'чества и=са'iина чте'нiе.

[Глава` н~_е] Та'кw гл~го'летъ гд\сь: жа'ждущiи на 
во'ду и=ди'те, и= _е=ли'цы не и='мате сребра`, ше'дше 
купи'те, и= jа=ди'те и= пi'йте, безъ сребра` и= цjьны`, 
вiно` и= ту'къ. Вску'ю цjьните` сребро` не въ хлjь'бы, и= 
тру'дъ ва'шъ не въ сы'тость; послу'шайте мен_е`, и= снjь'сте 
блага^я, и= наслади'тся во бл~ги'хъ душа` ва'ша. Внима'йте 
о_у=ши'ма ва'шима, и= послjь'дуйте пут_е'мъ мои^мъ: 
о_у=слы'шите мене`, и= жива` бу'детъ во бл~ги'хъ душа` 
ва'ша. и= завjьща'ю ва'мъ завjь'тъ вjь'ченъ, прп\дбная 
давi'дwва вjь^рная. Се` свидjь'тельство во jа=зы'цjьхъ, 
да'хъ _е=го` кня'зя, и= повели'теля во jа=зы'цjьхъ. Се` 
jа=зы'цы, и=`же не вjь'дяху тя`, призову'тъ тя`, и= лю'дiе, 
и=`же не позна'ша тя`, къ тебjь` прибjь'гнутъ, ра'ди гд\са 
твоегw`, и= ст~а'гw i=и~лева, jа='кw просла'вихъ тя`. 
Взыщи'те бг~а, и= внегда` ва'мъ w=брjьсти` _е=го`, 
призови'те. _е=гда' же а='ще прибли'жится ва'мъ, да 
w=ста'витъ нечести'вый пути^ своя^, и= му'жъ беззако'нный 
совjь'ты своя^: и= w=брати'теся ко гд\су бг~у ва'шему, и= 
поми'ловани бу'дете, jа='кw помно'гу w=ста'витъ грjьхи` 
ва'шя. Не су'ть бо совjь'ти мои`, jа='коже совjь'ти ва'ши: 
ниже` jа='коже путiе` ва'ши, путiе` мои`, гл~го'летъ гд\сь. 
Но jа='коже w\тстои'тъ нб~о w\т земли`, та'кw w\тстои'тъ 
пу'ть мо'й w\т путе'й ва'шихъ, и= размышл_е'нiя ва^ша w\т 
мы'сли моея`. Jа='коже бо а='ще сни'детъ до'ждь, (с. 165) 
и=ли` снjь'гъ съ нб~се`, и= не возврати'тся w\тту'ду, 
до'ндеже о_у=пои'тъ зе'млю, и= роди'тъ и= прозя'бнетъ, и= 
да'стъ сjь'мя сjь'ющему, и= хлjь'бъ въ снjь'дь. Та'кw 
бу'детъ глаго'лъ мо'й, и='же а='ще и=зы'детъ и=зъ о_у='стъ 
мои'хъ, и= не w=брати'тся ко мнjь` то'щъ, до'ндеже а='ще 
сконча'етъ вся^, _е=ли^ка восхотjь'хъ, и= поспjьшу` пути^ 
моя^, и= повелjь^нiя моя^. Весе'лiемъ бо и=зы'дете, и= 
ра'достiю научи'теся. го'ры бо и= хо'лми ско'чатъ, жду'ще 
ва'съ въ ра'дости, и= вся^ древеса` с_е'льная воспле'щутъ 
вjь'твьми. И= вмjь'стw дра'чiя взы'детъ кv"парi'съ, вмjь'стw 
же кропи'вы взы'детъ мv"рсi'на: и= бу'детъ гд\сь во и='мя, 
и= въ зна'менiе вjь'чное, и= не w=скудjь'етъ.

Пр\оро'чества и=са'iина чте'нiе.

[Глава` в~_i] Та'кw гл~го'летъ гд\сь: почерпи'те 
во'ду съ весе'лiемъ w\т и=стw'чникъ спасе'нiя. И= рече'ши въ 
де'нь _о='нъ: и=сповjь'дайтеся гд\севи, и= призови'те и='мя 
_е=гw`, возвjьсти'те во jа=зы'цjьхъ сла'ву _е=гw`: 
помяни'те, jа='кw вознесе'ся и='мя _е=гw`. По'йте и='мя 
гд\сне, jа='кw высw'кая сотвори`. возвjьсти'те сiя^ по все'й 
земли`, ра'дуйтеся и= весели'теся живу'щiи въ сiw'нjь, 
jа='кw вознесе'ся ст~ы'й i=и~левъ посредjь` _е=гw`.

Прокi'менъ, гла'съ г~:

Гд\сь просвjьще'нiе мое`, и= сп~си'тель мо'й, когw` 
о_у=бою'ся; Стi'хъ: Гд\сь защи'титель живота` моегw` w\т 
когw` о_у=страшу'ся;

А=п\слъ къ корi'нfянwмъ, зача'ло рм~г.

Бра'тiе, не хощу` ва'съ не вjь'дjьти, jа='кw _о=тцы` 
на'ши вси` подъ _о='блакомъ бы'ша, и= вси` сквозjь` мо'ре 
проидо'ша: и= вси` въ мwv"се'а крести'шася во _о='блацjь и= 
въ мо'ри: и= вси` то'жде бра'шно дх~о'вное jа=до'ша: и= вси` 
то'жде пи'во духо'вное пи'ша, пiя'ху бо w\т дх~о'внагw 
послjь'дующагw ка'мене: ка'мень же бjь` хр\сто'съ.

А=ллилу'iа, гла'съ д~:

Гла'съ гд\сень на вода'хъ: бг~ъ сла'вы возгремjь`, 
гд\сь на вода'хъ мно'гихъ. (с. 166)

_Е=v\глiе w\т ма'рка, зача'ло в~.

Во вре'мя _о='но, прiи'де i=и~съ w\т назаре'та 
галiле'йскагw, и= кр\сти'ся w\т i=wа'нна во i=_орда'нjь. И= 
а='бiе восходя` w\т воды`, ви'дjь разводя'щася нб~са`, и= 
дх~ъ, jа='кw го'лубь сходя'щь на'нь. И= гла'съ бы'сть съ 
нб~се`: ты` _е=си` сн~ъ мо'й возлю'бленный, w= не'мже 
благоволи'хъ.

Дiа'конъ же глаго'летъ _е=ктенiю`:

Ми'ромъ гд\су помо'лимся.

W= свы'шнjьмъ ми'рjь:

W= ми'рjь всегw` мi'ра:

W= ст~jь'мъ хра'мjь се'мъ:

W= вели'комъ господи'нjь и= _о=тцjь` на'шемъ 
святjь'йшемъ патрiа'рхjь (и='м\ркъ), и= w= господи'нjь 
на'шемъ преwсвяще'ннjьйшемъ митрополi'тjь (и=ли` 
а=рхiепi'скопjь и=ли` _е=пi'скопjь) (и='м\ркъ), 
ч\стнjь'мъ пресвv'терствjь, во хр\стjь` дiа'конствjь, и= w= 
всjь'мъ при'чтjь и= лю'дехъ:

W= бг~охрани'мjьй странjь` на'шей:

W= гра'дjь се'мъ:

А='ще въ монастырjь`:

W= ст~jь'й _о=би'тели се'й:

W= бл~горастворе'нiи возду'хwвъ:

W= пла'вающихъ, путеше'ствующихъ:

W= _е='же w=святи'тися вода'мъ си^мъ си'лою, и= 
дjь'йствiемъ, и= наи'тiемъ ст~а'гw дх~а, гд\су помо'лимся.

W= _е='же снизходи'ти на во'ды сiя^ w=чисти'тельному 
пресу'щныя тр\оцы дjь'йству, гд\су помо'лимся.

W= _е='же дарова'тися и=`мъ бл~года'ти и=збавле'нiя, 
бл~гослове'нiю i=_орда'нову, си'лою и= дjь'йствомъ, и= 
наи'тiемъ ст~а'гw дх~а, гд\су помо'лимся. (с. 167)

W= _е='же сокруши'тися сатанjь` подъ нога'ми на'шими 
вско'рjь, и= разори'тися вся'кому совjь'ту лука'вому 
дви'жимому на ны`, гд\су помо'лимся.

Jа='кw да гд\сь бг~ъ и='зметъ на'съ w\т вся'кагw 
навjь'та, и= и=скуше'нiя сопроти'вника, и= достw'йны 
содjь'лаетъ w=бjьща'нныхъ бла^гъ, гд\су помо'лимся.

W= _е='же просвjьти'тися на'мъ просвjьще'нiемъ 
ра'зума и= бл~гоче'стiя наи'тiемъ ст~а'гw дх~а, гд\су 
помо'лимся.

W= _е='же низпосла'ти гд\су бг~у бл~гослове'нiе 
i=_орда'ново, и= w=святи'ти во'ды сiя^, гд\су помо'лимся

W= _е='же бы'ти водjь` се'й, w=свяще'нiя да'ру, 
грjьхw'въ и=збавле'нiю, во и=сцjьле'нiе души` и= тjь'ла, и= 
на вся'кую по'льзу и=зря'дную, гд\су помо'лимся.

W= _е='же бы'ти водjь` се'й приводя'щей въ жи'знь 
вjь'чную, гд\су помо'лимся.

W= _е='же jа=ви'тися се'й w\тгна'нiю вся'кагw 
навjь'та, ви'димыхъ и= неви'димыхъ вра^гъ, гд\су помо'лимся.

W= че'рплющихъ и= _е='млющихъ во w=свяще'нiе 
домw'въ, гд\су помо'лимся.

W= _е='же бы'ти се'й во w=чище'нiе ду'шъ и= 
тjьле'съ, всjь^мъ вjь'рою че'рплющымъ же и= причаща'ющымся 
w\т нея`, гд\су помо'лимся.

W= _е='же сподо'битися на'мъ и=спо'лнитися 
w=свяще'нiя во'дъ си'хъ причаще'нiемъ, неви'димымъ 
jа=вле'нiемъ ст~а'гw дх~а, гд\су помо'лимся.

W= _е='же о_у=слы'шати гд\су бг~у гла'съ моле'нiя 
на'съ грjь'шныхъ, и= поми'ловати на'съ, гд\су помо'лимся.

W= и=зба'витися на'мъ w\т вся'кiя ско'рби:

Заступи`, спаси`, поми'луй:

Прест~у'ю, преч\стую, преблагослове'нную: (с. 168)

Си^мъ глаго'л_емымъ, сщ~е'нникъ та'йнw моли'тву сiю` 
глаго'летъ:

Гд\си i=и~се хр\сте`, _е=диноро'дный сн~е, сы'й въ 
нjь'дрjь _о='ч~и, и='стинный бж~е, и=сто'чниче жи'зни и= 
безсме'ртiя, свjь'те w\т свjь'та, прише'дый въ мi'ръ, _е='же 
просвjьти'ти _е=го`, w=зари` на'шу мы'сль ст~ы'мъ твои'мъ 
дх~омъ, и= прiими` на'съ, вели'чество и= бл~годаре'нiе 
тебjь` принося'щихъ, w= jа=`же w\т вjь'ка ди'вныхъ твои'хъ 
великодjь'йствiихъ, и= _е='же въ послjь^днiя вjь'ки 
спаси'тельномъ твое'мъ смотре'нiи, въ не'мже въ на'ше 
немощно'е и= ни'щее w=дjь'явся смjьше'нiе, и= рабw'тнымъ 
мjь'рамъ снизше'дый, и='же всjь'хъ цр~ю`: _е=ще` и= ра'бскою 
руко'ю во i=_орда'нjь крести'тися претерпjь'лъ _е=си`, да 
водно'е _е=стество` w=святи'въ, безгрjь'шне, путесотвори'ши 
на'мъ, _е='же водо'ю и= дх~омъ па'ки рожде'нiе, и= къ 
пе'рвому на'съ о_у=стро'иши свобожде'нiю: _е=гw'же 
бж\ственнагw та'инства воспомина'нiе пра'зднующе, мо'лимся 
тебjь`, вл\дко чл~вjьколю'бче, воскропи` и= на ны`, 
недостw'йныя рабы^ твоя^, по бж\ственному твоему` 
w=бjьща'нiю, во'ду чи'сту, твоегw` бл~гоутро'бiя да'ръ, во 
_е='же надъ водо'ю се'ю проше'нiю на'съ грjь'шныхъ 
благопрiя'тну бы'ти твое'ю бла'гостiю, и= бл~гослове'нiю 
твоему` _е='ю, на'мъ же и= всjь^мъ вjь^рнымъ лю'демъ твои^мъ 
дарова'тися, въ сла'ву ст~а'гw и= покланя'емагw твоегw` 
и='мене. Jа='кw подоба'етъ тебjь` вся'кая сла'ва, че'сть и= 
поклоне'нiе, со безнача'льнымъ твои'мъ _о=ц~е'мъ, и= 
прест~ы'мъ и= бл~ги'мъ, и= животворя'щимъ твои'мъ дх~омъ, 
ны'нjь и= при'снw, и= во вjь'ки вjькw'въ.

И= ре'къ въ себjь`: А=ми'нь.

Дiа'кону же и=спо'лнившу _е=ктенiю`, начина'етъ 
сщ~е'нникъ велегла'снw моли'тву сiю`:

Ве'лiй _е=си`, гд\си, и= чу^дна дjьла` твоя^, и= ни 
_е=ди'но же сло'во дово'льно бу'детъ къ пjь'нiю чуде'съ 
твои'хъ.

Три'жды. (с. 169)

Ты' бо хотjь'нiемъ w\т не су'щихъ во _е='же бы'ти 
приведы'й вся'ч_еская, и= твое'ю держа'вою содержи'ши 
тва'рь, и= твои'мъ про'мысломъ стро'иши мi'ръ. Ты` w\т 
четы'рехъ стiхi'й тва'рь сочини'вый, четы'рьми времены` 
кру'гъ лjь'та вjьнча'лъ _е=си`. Теб_е` трепе'щутъ о_у='мныя 
вся^ си^лы: тебе` пое'тъ со'лнце: тебе` сла'витъ луна`: 
тебjь` прису'тствуютъ sвjь'зды: тебе` слу'шаетъ свjь'тъ: 
теб_е` трепе'щутъ б_е'здны: тебjь` рабо'таютъ и=сто'чницы. 
Ты` просте'рлъ _е=си` не'бо, jа='кw ко'жу: ты` о_у=тверди'лъ 
_е=си` зе'млю на вода'хъ: ты` w=гради'лъ _е=си` мо'ре 
песко'мъ: ты` ко w\тдыха'нi_емъ возду'хъ пролiя'лъ _е=си`. 
А='гг~льскiя си^лы тебjь` слу'жатъ: а=рха'гг~льстiи ли'цы 
тебjь` кла'няются: много_очи'тiи херувi'ми, и= 
шестокрила'тiи серафi'ми, _о='крестъ стоя'ще, и= 
w=блета'юще, стра'хомъ непристу'пныя сла'вы твоея` 
покрыва'ются. Ты' бо бг~ъ сы'й неwпи'санный, безнача'льный 
же и= неизглаго'ланный, прише'лъ _е=си` на зе'млю, зра'къ 
раба` прiи'мъ, въ подо'бiи чл~вjь'честjьмъ бы'въ: не бо` 
терпjь'лъ _е=си`, вл\дко, мл\срдiя ра'ди ми'лости твоея`, 
зрjь'ти w\т дiа'вола му'чима ро'да человjь'ча: но прише'лъ 
_е=си`, и= спа'слъ _е=си` на'съ. И=сповjь'дуемъ бл~года'ть, 
проповjь'дуемъ мл\сть, не таи'мъ бл~годjья'нiя: _е=стества` 
на'шегw ро'ды свободи'лъ _е=си`, дв\ственную w=святи'лъ 
_е=си` о_у=тро'бу рождество'мъ твои'мъ. Вся` тва'рь 
воспjьва'етъ тя` jа='вльшагося: ты' бо бг~ъ на'шъ на земли` 
jа=ви'лся _е=си`, и= съ человjь'ки пожи'лъ _е=си`: ты` 
i=_орда^нскiя струи^ w=святи'лъ _е=си`, съ нб~се` 
низпосла'вый ст~а'го твоего` дх~а, и= главы^ та'мw 
гнjьздя'щихся сокруши'лъ _е=си` sмi_е'въ.

И= сiе` о_у='бw сщ~е'нникъ глаго'ля три'жды, и= во'ду 
руко'ю благословля'етъ на кi'йждо стi'хъ:

Ты` о_у='бw, чл~вjьколю'бче цр~ю`, прiиди` и= ны'нjь 
наи'тiемъ ст~а'гw твоегw` дх~а, и= w=святи` во'ду сiю`.

Сiе` глаго'ли три'жды. (с. 170)

И= да'ждь _е='й бл~года'ть и=збавле'нiя, 
бл~гослове'нiе i=_орда'ново: сотвори` ю=` нетлjь'нiя 
и=сто'чникъ, w=свяще'нiя да'ръ, грjьхw'въ разрjьше'нiе, 
неду'гwвъ и=сцjьле'нiе, де'мwнwвъ всегуби'тельство, 
сопроти^внымъ си'ламъ непристу'пную, а='гг~льскiя крjь'пости 
и=спо'лненную: да вси` почерпа'ющiи и= причаща'ющiися 
и=мjь'ютъ ю=` ко w=чище'нiю ду'шъ и= тjьле'съ, ко 
и=сцjьле'нiю страсте'й, ко w=свяще'нiю домw'въ, и= ко 
вся'кой по'льзjь и=зря'дну. Ты' бо _е=си` бг~ъ на'шъ, и='же 
водо'ю и= дх~омъ w=бнови'вый w=бетша'вшее грjьхо'мъ 
_е=стество` на'ше. Ты` _е=си` бг~ъ на'шъ, водо'ю потопи'вый 
при нw'и грjь'хъ. Ты` _е=си` бг~ъ на'шъ, и='же мо'ремъ 
свободи'вый w\т рабо'ты фараw'ни мwv"се'омъ ро'дъ 
_е=вре'йскiй. Ты' бо _е=си` бг~ъ на'шъ, разрази'вый ка'мень 
въ пусты'ни, и= потеко'ша во'ды, и= пото'цы наводни'шася, и= 
жа'ждущыя лю'ди твоя^ насы'тивый. Ты` _е=си` бг~ъ на'шъ, 
и='же водо'ю и= _о=гне'мъ премjьни'вый и=лiе'ю i=и~ля w\т 
пре'лести ваа'ловы.

Са'мъ и= ны'нjь, вл\дко, w=святи` во'ду сiю` дх~омъ 
твои'мъ ст~ы'мъ.

Три'жды.

Да'ждь же всjь^мъ, прикаса'ющымся _е='й, и= 
причаща'ющымся, и= ма'жущымся _е='ю, w=сщ~е'нiе, здра'вiе, 
w=чище'нiе и= бл~гослове'нiе.

Спаси`, гд\си, и= поми'луй вели'каго господи'на и= 
_о=тца` на'шего (и='м\ркъ), святjь'йшаго патрiа'рха 
моско'вскаго и= всея` руси`, и= преwсвяще'ннjьйшаго 
_е=пi'скопа (и='м\ркъ, _е=гw'же _е='сть _о='бласть). И= 
сохрани` и=`хъ под\ъ кро'вомъ твои'мъ въ ми'рjь, покори` 
и=`мъ вся'каго врага` и= супоста'та, да'руй и=`мъ вся^, 
jа=`же ко (с. 171) спасе'нiю прош_е'нiя, и= жи'знь вjь'чную: 
да и= стiхi'ами, и= человjь^ки, и= а='гг~лы, и= ви'димыми, 
и= неви'димыми сла'вится твое` прест~о'е и='мя, со _о=ц~е'мъ 
и= ст~ы'мъ дх~омъ, ны'нjь и= при'снw, и= во вjь'ки вjькw'въ, 
а=ми'нь.

Сщ~е'нникъ: Ми'ръ всjь'мъ. Дiа'конъ: Главы^ 
ва'шя гд\севи приклони'те.

Сщ~е'нникъ прекло'нся мо'лится та'йнw.

Приклони`, гд\си, о_у='хо твое`, и= о_у=слы'ши ны`, 
и='же во i=_орда'нjь кр\сти'тися и=зво'ливый, и= w=ст~и'вый 
во'ды, бл~гослови` всjь'хъ на'съ, и='же приклоне'нiемъ 
своея` вы'и назна'менующихъ рабо'тное воwбраже'нiе: и= 
сподо'би на'съ и=спо'лнитися w=сщ~е'нiя твоегw` 
причаще'нiемъ воды` сея`, и= да бу'детъ на'мъ, гд\си, во 
здра'вiе души` и= тjь'ла.

Возглаше'нiе:

Ты' бо _е=си` w=свяще'нiе на'ше, и= тебjь` сла'ву и= 
бл~годаре'нiе и= поклоне'нiе возсыла'емъ, со безнача'льнымъ 
твои'мъ _о=ц~е'мъ, и= прест~ы'мъ и= бл~ги'мъ и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

И= а='бiе бл~гословля'я во'ду кр\стови'днw ч\стны'мъ 
кр\сто'мъ, погружа'етъ _е=го` пра'вw, низводя` въ во'ду и= 
возводя`, держа` _е=го` _о=бjь'ма рука'ма, поя` настоя'щiй 
тропа'рь, во гла'съ пе'рвый:

Во i=_орда'нjь кр~ща'ющуся тебjь`, гд\си, тр\оческое 
jа=ви'ся поклоне'нiе: роди'телевъ бо гла'съ 
свидjь'тельствоваше тебjь`, возлю'бленнаго тя` сн~а 
и=мену'я, и= дх~ъ въ ви'дjь голуби'нjь, и=звjь'ствоваше 
словесе` о_у=твержде'нiе. jа=вле'йся хр\сте` бж~е и= мi'ръ 
просвjьще'й, сла'ва тебjь`.

И= въ другi'й та'кожде кр\сто'мъ зна'менуетъ во'ду, и= 
въ тре'тiй та'кожде, то'йже тропа'рь поя` са'мъ настоя'тель, 
спою'щымъ _е=му` и= про'чымъ сщ~е'нникwмъ: та'же пою'тъ и= 
ли'ки то'йжде тропа'рь. Настоя'тель же, взе'мь сщ~е'нную 
во'ду на блю'до, и= w=братя'ся на за'падъ лице'мъ, въ 
лjь'вой руцjь` держа` ч\стны'й кр\стъ, а= въ пра'вой (с. 
172) васiльки`, кропи'тъ кр\сто_обра'знw на вся^ страны^. 
И= прихо'дятъ пре'жде къ настоя'телю сщ~е'нницы, два` два`, 
и= цjьлу'ютъ ч\стны'й кр\стъ, и= зна'менуетъ и=`хъ 
васiлько'мъ по лицу` со сщ~е'нною водо'ю кр\сто_обра'знw: по 
тому'же чи'ну и= вся^ бра'тiя. Пое'тся же тогда` тропа'рь 
w\т всjь'хъ мно'гажды, до'ндеже w=святя'тся вся^ бра'тiя 
водны'мъ кропле'нiемъ и= причаще'нiемъ. И= а='бiе вхо'димъ 
во хра'мъ и= пое'мъ стiхи'ру.

Сла'ва, и= ны'нjь, гла'съ s~:

Воспои'мъ, вjь'рнiи, _е='же w= на'съ бж~iя 
бл~годjья'нiя вели'чество: w= на'шемъ бо прегрjьше'нiи бы'въ 
человjь'къ, на'шимъ w=чище'нiемъ w=чища'ется во i=_орда'нjь, 
_е=ди'нъ чи'стый и= нетлjь'нный, w=сщ~а'яй мене` и= во'ды, 
и= главы^ sмi_е'въ сокруша'яй въ водjь`. Почерпе'мъ о_у='бw 
во'ду съ весе'лiемъ, бра'тiе: бл~года'ть бо дх~а вjь'рнw 
почерпа'ющымъ неви'димw подава'ется w\т хр\ста` бг~а и= 
сп~са ду'шъ на'шихъ.

Та'же: Бу'ди и='мя гд\сне бл~гослове'но w\т ны'нjь 
и= до вjь'ка. Три'жды. И= _псало'мъ л~г: 
Бл~гословлю` гд\са на вся'кое вре'мя: И= дае'тся 
а=нтi'дwръ w\т i=ере'а: и= w\тпу'стъ. По w\тпу'стjь, и=ли` 
_е='сть лiтургi'а, и=ли` нjь'сть, поставля'ется свjь'щникъ 
среди` це'ркве, кли'рiцы же, ста'вше _о='ба ли^ка вку'пjь, 
пою'тъ тропа'рь пра'здника. Сла'ва, и= ны'нjь, конда'къ. По 
сконча'нiи же кондака` многолjь^тны, jа='коже _о=бы'чнw. И= 
вхо'димъ въ трапе'зу, и= jа=ди'мъ съ древянома'слiемъ: 
и=спива'емъ же и= вiна`. Сы'ра же и= подо'бныхъ _е=му`, и= 
ры'бъ ника'коже де'рзнемъ jа='сти: возбране'но бо _е='сть 
бж\ственными пра^вилы.

Си'це быва'етъ слу'жба, по'стному дню` су'щу, въ 
на'вечерiи просвjьще'нiя.

[Зри`] И=звjь'стно же бу'ди всjь^мъ w= ст~jь'й 
водjь`. Jа='кw нjь'цыи су'ть w\тлуча'юще себе` w\т ст~ы'я 
воды` вкуше'нiя ра'ди, не до'брjь творя'тъ: и='бо бл~года'ти 
ра'ди бж~iя дана` бы'сть на w=свяще'нiе мi'ру, и= все'й 
тва'ри. Тjь'мже ко вся'кихъ мjь'стjьхъ и= (с. 173) 
ска'редныхъ, и= всю'ду кропи'тся, jа=`же и= подъ нога'ми 
на'шими су'ть: и= гдjь` си'хъ ра'зумъ, _е='же не пи'ти сея`, 
но да вjь'си, jа='кw не вкуше'нiя ра'ди jа='стiя нечистота` 
въ на'съ _е='сть, но w\т скве'рныхъ дjь'лъ на'шихъ: 
w=чище'ни же w\т си'хъ, пiе'мъ без\ъ сомнjь'нiя сiю` ст~у'ю 
во'ду.

W= се'й водjь` нб\сная _о='на слове'сная ла'стовица, 
златослове'сный вселе'нскiй о_у=чи'тель i=wа'ннъ, 
кwнстантiногра'да патрiа'рхъ, въ сло'вjь свое'мъ, w= _е='же 
сходи'тися хр\стiа'нwмъ во ст~у'ю бж~iю це'рковь, и= w= 
креще'нiи, _е=гw'же нача'ло: Вси` вы` въ благоду'шiи 
_е=сте` дне'сь, а='зъ же въ печа'ли _е=ди'нъ болjь'зную: 
свидjь'тельствуетъ глаго'ля: но о_у='бw чесw` ра'ди не 
де'нь, въ _о='ньже роди'ся, но де'нь, въ _о='ньже кр\сти'ся, 
jа=вле'нiе глаго'лется, сi'й бо _е='сть де'нь, въ _о='ньже 
кр\сти'ся и= во'дъ w=святи` _е=стество`.

Сегw` ра'ди и= въ полу'нощи на пра'здникъ се'й, вси` 
поче'рпше въ до'мы во'ду w\тно'сятъ, и= соблюда'ютъ, и= 
чрез\ъ лjь'то всецjь'лое храня'тъ. Поне'же де'нь 
w=сщ~е'нныхъ во'дъ: и= зна'менiе быва'етъ jа='вственное, не 
растлjьва'ющуся во'дъ _о='ныхъ _е=стеству` долгото'ю 
вре'мене: но на лjь'то всецjь'лое, и= два`, и= три` мно'гащи 
лjь^та, дне'сь поче'рпненной водjь` цjь'лой и= но'вой 
пребыва'ющей, и= по толи'цjьмъ вре'мени ны'нjь w\т 
и=сто'чникwвъ _е='мл_емымъ вода'мъ сравня'ющейся.