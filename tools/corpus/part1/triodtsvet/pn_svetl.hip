<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. s~_i)

Во ст~у'ю и= вели'кую недjь'лю па'схи ве'чера.

По f~-мъ часjь`, во свjьти'льничномъ, w=блачи'тся 
настоя'тель во всю` свяще'нную _о=де'жду. И= ста'въ 
пред\ъ ст~о'ю трапе'зою съ кади'льницею, зна'менуетъ 
кр\стови'днw, и= возглаша'етъ глаго'ля: Благослове'нъ 
бг~ъ на'шъ всегда`, ны'нjь и= при'снw, и= во вjь'ки 
вjькw'въ. И= на'мъ w\твjьща'ющымъ: А=ми'нь. И= то'й 
начина'етъ: Хр\сто'съ воскре'се и=з\ъ ме'ртвыхъ, 
сме'ртiю сме'рть попра'въ, и= су'щымъ во гробjь'хъ 
живо'тъ дарова'въ. три'жды. И= мы` то'йжде w\твjьща'емъ 
три'жды. И= глаго'летъ настоя'тель преждереч_е'нныя 
стiхи`: а~-й, Да воскре'снетъ бг~ъ: в~-й: Jа='кw 
и=счеза'етъ ды'мъ: г~-й: Та'кw да поги'бнутъ 
грjь'шницы: д~-й: Се'й де'нь, _е=го'же сотвори` 
гд\сь: Мы' же на кi'йждо стi'хъ пое'мъ: Хр\сто'съ 
воскре'се: по _е=ди'ножды, Сла'ва: Мы' же: Хр\сто'съ 
воскре'се: И= ны'нjь: Мы' же: Хр\сто'съ воскре'се: 
И= па'ки настоя'тель: Хр\сто'съ воскре'се и=з\ъ 
ме'ртвыхъ, сме'ртiю сме'рть попра'въ. И= мы` коне'цъ: 
И= су'щымъ во гробjь'хъ живо'тъ дарова'въ. Та'же 
_е=ктенiа` вели'кая w\т дiа'кона: Ми'ромъ гд\су 
помо'лимся.

[зри`] Подоба'етъ вjь'дати, jа='кw по внегда` 
нача'ти i=ере'ю, кади'тъ ст~у'ю трапе'зу по _о=бы'чаю и= 
ве'сь _о=лта'рь, ве'черъ, на Гд\си воззва'хъ: на 
о_у='трени, въ нача'лjь канw'на и=схо'дитъ и= кади'тъ 
хра'мъ и= ли'ки и= бра'тiю по _о=быкнове'нному чи'ну.

Посе'мъ, Гд\си воззва'хъ: пое'мъ во гла'съ в~. 
поста'вимъ стiхw'въ s~. и= пое'мъ стiхи^ры воскре'сны, 
г~, гла'съ в~.

Пре'жде вjь^къ w\т _о=ц~а` ро'ждшемуся бж~iю 
сло'ву, вопло'щшемуся w\т дв~ы мр~i'и, прiиди'те 
поклони'мся: кр\стъ бо претерпjь'въ, погребе'нiю 
предаде'ся, jа='кw са'мъ восхотjь`: (л. s~_i) и= воскр~съ 
и=з\ъ ме'ртвыхъ, сп~се' мя заблужда'ющаго человjь'ка.

Хр\сто'съ сп~съ на'шъ, _е='же на ны` рукописа'нiе 
пригвозди'въ на кр\стjь` загла'ди, и= сме'ртную держа'ву 
о_у=праздни`: покланя'емся _е=гw` тридне'вному 
воскр\снiю.

Со а=рха'гг~лы воспои'мъ хр\сто'во воскр\снiе: 
то'й бо _е='сть и=зба'витель и= сп~съ ду'шъ на'шихъ, и= 
въ сла'вjь стра'шнjьй и= крjь'пцjьй си'лjь, па'ки 
гряде'тъ суди'ти мi'ру, _е=го'же созда`.

И= @восто'чны@ г~.{а=нато'лiевы}

Тебе` распе'ншагося и= погребе'ннаго, а='гг~лъ 
проповjь'да вл\дку, и= глаго'лаше жена'мъ: прiиди'те 
ви'дите, и=дjь'же лежа'ше гд\сь: воскре'се бо, jа='коже 
рече`, jа='кw всеси'ленъ. тjь'мже тебjь` покланя'емся 
_е=ди'ному безсме'ртному: жизнода'вче хр\сте`, поми'луй 
на'съ.

Кр\сто'мъ твои'мъ о_у=праздни'лъ _е=си`, ю='же w\т 
дре'ва кля'тву, погребе'нiемъ твои'мъ о_у=мертви'лъ 
_е=си` сме'рти держа'ву: воста'нiемъ же твои'мъ 
просвjьти'лъ _е=си` ро'дъ человjь'ческiй. сегw` ра'ди 
вопiе'мъ ти`: бл~годjь'телю хр\сте` бж~е на'шъ, сла'ва 
тебjь`.

W\тверзо'шася тебjь` гд\си, стра'хомъ врата` 
см_е'ртная, вра'тницы же а='дwвы ви'дjьвше тя`, 
о_у=боя'шася: врата' бо мjь^дная сокруши'лъ _е=си`, и= 
вер_еи` желjь'зныя сте'рлъ _е=си`, и= и=зве'лъ _е=си` 
на'съ w\т тьмы` и= сjь'ни сме'ртныя, и= о_у='зы на'шя 
растерза'лъ _е=си`.

Сла'ва:

Сп~си'тельную пjь'снь пою'ще, w\т о_у='стъ 
возсле'мъ: прiиди'те вси` въ дому` гд\снемъ припаде'мъ, 
глаго'люще: на дре'вjь (л. з~_i) распны'йся, и= и=з\ъ 
ме'ртвыхъ воскресы'й, и= сы'й въ нjь'дрjьхъ _о='ч~ихъ, 
w=чи'сти грjьхи` на'шя.

И= ны'нjь: бг~оро'диченъ:

Пре'йде сjь'нь зако'нная, бл~года'ти прише'дши: 
jа='коже бо купина` не сгара'ше w=паля'ема, та'кw дв~о 
родила` _е=си`, и= дв~а пребыла` _е=си`. вмjь'стw столпа` 
_о='гненнагw, пра'ведное возсiя` со'лнце: вмjь'стw 
мwv"се'а, хр\сто'съ, сп~се'нiе ду'шъ на'шихъ.

Вхо'дъ со _е=v\глiемъ. Свjь'те ти'хiй: Та'же, 
прокi'менъ вели'кiй, гла'съ з~: Кто` бг~ъ ве'лiй jа='кw 
бг~ъ на'шъ; ты` _е=си` бг~ъ творя'й чудеса`. Стi'хъ а~: 
Сказа'лъ _е=си` въ лю'дехъ си'лу твою`. Стi'хъ в~: 
И= рjь'хъ: ны'нjь нача'хъ, сiя` и=змjь'на десни'цы 
вы'шнягw. Стi'хъ г~: Помяну'хъ дjьла` гд\сня, jа='кw 
помяну` w\т нача'ла чудеса` твоя`. И= па'ки: Кто` 
бг~ъ ве'лiй: По прокi'мнjь же возглаша'етъ дiа'конъ: 
И= w= сподо'битися на'мъ слы'шанiю ст~а'гw _е=v\глiа, 
гд\са бг~а мо'лимъ. Посе'мъ чте'тъ _е=v\глiе 
настоя'тель во _о=лтари`, i=wа'нна, зача'ло _кс~_е: 
Су'щу по'здjь въ де'нь то'й: Коне'цъ: Не и=му` 
вjь'ры. Посе'мъ _е=ктенiа`: Рце'мъ вси`: и= 
Сподо'би гд\си въ ве'черъ се'й: Та'же: И=спо'лнимъ 
вече'рнюю мл~тву:

И= по возгла'сjь пое'мъ стiхи'ру воскре'сну, гла'съ 
в~:

Воскр\снiе твое` хр\сте` сп~се, всю` просвjьти` 
вселе'нную и= призва'лъ _е=си` твое` созда'нiе: 
всеси'льне гд\си сла'ва тебjь`.

Та'же стiхи^ры па'схи, гла'съ _е~: Па'сха 
сщ~е'нная: Съ припjь'вы и='хъ. Сла'ва, и= ны'нjь: 
Воскр\снiя де'нь: Хр\сто'съ воскре'се: три'жды, 
кромjь` конца` стiхи'ры. Та'же дiа'конъ: Прему'дрость. 
Мы' же: Бл~гослови`. Настоя'тель: Сы'й 
бл~гослове'нъ хр\сто'съ бг~ъ на'шъ: И= мы`: 
О_у=тверди` бж~е: Та'же настоя'тель, вмjь'стw: (л. 
з~_i w=б.) Сла'ва тебjь` хр\сте` бж~е: Хр\сто'съ 
воскре'се и=з\ъ ме'ртвыхъ сме'ртiю сме'рть попра'въ. И= 
мы`: И= су'щымъ во гробjь'хъ живо'тъ дарова'въ. И= 
а='бiе глаго'летъ w\тпу'стъ со кр\сто'мъ: Хр\сто'съ 
воскресы'й и=з\ъ ме'ртвыхъ: И= про'чее, jа='коже 
и=з\ъяви'ся въ коне'цъ о_у='трени.

[зри`] И= цjьлу'емъ ст~ы'я i=кw'ны. И= вхо'димъ въ 
трапе'зу, и= глаго'лемъ: Хр\сто'съ воскре'се: 
три'жды. Сла'ва, и= ны'нjь: Настоя'тель: Хр\сте` бж~е 
бл~гослови`: По воста'нiи же w\т трапе'зы, глаго'лемъ: 
Хр\сто'съ воскре'се: три'жды. Сла'ва, и= ны'нjь: 
Настоя'тель: Съ на'ми бг~ъ свое'ю бл~года'тiю: И= 
та'кw твори'мъ во всю` седми'цу свjь'тлую вече'рни 
послjь'дованiе.

Въ понедjь'льникъ свjь'тлыя седми'цы на 
о_у='трени.

Пре'жде нача'ла, вжига'етъ канди^ла и= свjьщы` 
параекклисiа'рхъ. Та'же кле'плетъ въ вели'кiй кампа'нъ, 
и= въ про'чыя. И= собра'вшымся на'мъ во хра'мъ, i=ере'й 
полага'етъ _о=бы'чный покло'нъ настоя'телю, и= w\тхо'дитъ 
во ст~ы'й _о=лта'рь, и= взе'мъ кади'льницу стои'тъ пред\ъ 
ст~о'ю трапе'зою, кромjь` о_у='бw сщ~е'нническiя 
_о=де'жды, _е=пiтрахи'лiй то'чiю возло'жь све'рхъ 
ма'нтiи, кади'тъ кр\сто_обра'знw, глаго'ля: Сла'ва 
ст~jь'й и= _е=диносу'щнjьй: И= начина'етъ тропа'рь: 
Хр\сто'съ воскре'се: три'жды. И= на'мъ то'жде 
w\твjьща'ющымъ. И= пое'мъ: Хр\сто'съ воскре'се: со 
стiхи` _е=гw`, jа='коже и=з\ъяви'ся въ недjь'лю о_у='тра 
и= ве'чера. Въ мiрски'хъ же хра'мjьхъ w=блачи'тся i=ере'й 
въ ри'зы. Та'же _е=ктенiа` вели'кая. И= по возгла'сjь 
а='бiе пое'мъ канw'нъ, i=рмо'съ: Воскр\снiя де'нь: по 
два'жды, тропари' же на _i~, (л. и~_i) съ припjь'вы: 
Хр\сто'съ воскре'се: Въ Сла'ва, и= ны'нjь: 
глаго'лемъ бг~оро'дичны гд\си'на fеофа'на, и= гд\си'на 
i=w'сифа: пи'саны въ недjь'лю w= мv"роно'сицахъ. 
Катава'сiа _о='ба ли'ка вку'пjь: Воскр\снiя де'нь: И= 
послjьди`: Хр\сто'съ воскре'се: три'жды. И= 
глаго'лемъ сiе` во всю` седми'цу вку'пjь съ i=рмосы` на 
д~_i. По г~-й пjь'сни v=пакои`: Предвари'вшыя о_у='тро: 
И= чте'нiе на а~-ю кни'гу: Въ нача'лjь бjь` сло'во: 
W\т i=wа'нна, толкова'нiе златоу'стагw, [w\т сегw' 
бо дне` начина'емъ сiю` кни'гу, и= да'же до всjь'хъ 
ст~ы'хъ соверша'емъ] По s~-й пjь'сни, конда'къ: А='ще 
и= во гро'бъ: и= i='косъ, и= чте'нiе. И= по не'мъ: 
Воскр\снiе хр\сто'во: три'жды, и= Воскре'съ i=и~съ 
w\т гро'ба: три'жды. И= а='бiе про'чыя пjь^сни. f~-ю 
пjь'снь пое'мъ съ припjь'вы. Та'же _е=_ксапостiла'рiй: 
Пло'тiю о_у=сну'въ: три'жды. 

На %[хвали'техъ%], Вся'кое дыха'нiе: И= 
пое'мъ стiхи^ры воскре'сны, гла'съ в~:

Вся'кое дыха'нiе и= вся` тва'рь, тя` сла'витъ 
гд\си, jа='кw кр\сто'мъ сме'рть о_у=праздни'лъ _е=си`, да 
пока'жеши лю'демъ, _е='же и=з\ъ ме'ртвыхъ твое` 
воскр\снiе, jа='кw _е=ди'нъ чл~вjьколю'бецъ.

Да реку'тъ i=уд_е'е, ка'кw во'ини погуби'ша 
стрегу'щiи цр~я`; почто' бо ка'мень не сохрани` ка'мене 
жи'зни; и=ли` погребе'ннаго да дадя'тъ, и=ли` воскр\сшему 
да покло'нятся, глаго'люще съ на'ми: сла'ва мно'жеству 
щедро'тъ твои'хъ, сп~се на'шъ, сла'ва тебjь`.

Ра'дуйтеся лю'дiе и= весели'теся, а='гг~лъ сjьдя'й 
на ка'мени гро'бнjьмъ, то'й на'мъ бл~говjьсти`, ре'къ: 
хр\сто'съ воскре'се и=з\ъ ме'ртвыхъ, сп~съ мi'ра, и= 
и=спо'лни вся'ч_еская бл~гоуха'нiя: ра'дуйтеся лю'дiе и= 
весели'теся.

А='гг~лъ о_у='бw _е='же ра'дуйся, пре'жде твоегw` 
зача'тiя гд\си, бл~года'тнjьй принесе`: а='гг~лъ же 
ка'мень сла'внагw (л. и~_i w=б.) твоегw` гро'ба въ твое` 
воскр\снiе w\твали`: _о='въ о_у='бw въ печа'ли мjь'сто, 
весе'лiя w='бразы возвjьща'я: се'й же въ сме'рти мjь'сто, 
вл\дку жизнода'вца проповjь'дуя на'мъ, тjь'мже вопiе'мъ 
ти`: бл~годjь'телю всjь'хъ, гд\си сла'ва тебjь`.

И= стiхи^ры па'схи съ припjь'вы и='хъ, jа='коже 
предписа'ся во о_у='трени недjь'ли. И= _е=кт_енiи`, и= 
w\тпу'стъ. И= ча'съ а~-й. Си'це же быва'етъ слу'жба 
о_у='трени во всю` седми'цу свjь'тлую. Твори'мъ же и= 
лiтi'ю внjь` _о=би'тели.

[зри`] Подоба'етъ вjь'дати, jа='кw твори'мъ 
и=схожде'нiе дне'сь внjь` монастыря`, преднося'ще 
хору^гви. Въ рука'хъ же держа'ще ст~о'е _е=v\глiе, 
честны'й кр\стъ, и= i=кw^ны воскр\снiя хр\сто'ва, 
преч\стыя бц\ды. Пое'мъ канw'нъ па'схи съ бг~оро'дичны, 
на и~. И= катава'сiа, i=рмо'съ то'йже. По s~-й пjь'сни, 
послjьди` _е=v\глiа глаго'лемъ: Воскр\снiе хр\сто'во 
ви'дjьвше: три'жды. Та'же, стiхи'ра: Воскре'съ i=и~съ 
w\т гро'ба: три'жды. Та'же, з~-я, и~-я и= f~-я пjь'сни. 
И= про'чее моле'бна, ли'стъ а~_i.

На %[лiтургi'и%] а=нтiфw'ны па'схи непремjь'ннw, 
jа='коже о_у=каза'ся въ недjь'лю па'схи. Прокi'менъ 
а=п\сла, гла'съ и~: Во всю` зе'млю и=зы'де вjьща'нiе 
и='хъ, и= въ концы` вселе'нныя глаго'лы и='хъ. Стi'хъ: 
Нб~са` повjь'даютъ сла'ву бж~iю, творе'нiе же руку` 
_е=гw` возвjьща'етъ тве'рдь. А=п\слъ въ дjья'нiихъ, 
зача'ло в~: Возврати'шася а=п\сли: А=ллилу'iа, гла'съ 
а~: И=сповjь'дятъ нб~са` чудеса` твоя` гд\си: Стi'хъ: 
Бг~ъ прославля'емь въ совjь'тjь ст~ы'хъ. _Е=v\глiе 
w\т i=wа'нна, зача'ло в~: Бг~а никто'же ви'дjь 
нигдjь'же: Прича'стенъ: Тjь'ло хр\сто'во:

На трапе'зjь быва'етъ о_у=тjьше'нiе вели'кое 
бра'тiи. (л. f~_i)