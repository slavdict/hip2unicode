<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Въ ту' же сре'ду пятдеся'тную ве'чера,

на Гд\си воззва'хъ: поста'вимъ стiхw'въ, s~: 
пра'здника г~, и= мине'и г~: %[Стiхи^ры пра'здника%], 
гла'съ д~.

Подо'бенъ: Зва'нный свы'ше:

Се` де'нь ра'дости и= весе'лiя, свы'ше jа=ви'ся 
свящ_е'ннымъ о_у=ченикw'мъ дх~ъ ст~ы'й дне'сь, 
_о='гненнымъ ви'домъ w\т _о=ц~а`, и= всjь'хъ просвjьти`: 
сказа'тели jа=ви` ры'бари мудрецы`, jа='коже лука` 
написа` бг~огла'сный, дх~омъ ну'жнымъ и=сполня'яй 
вся'ч_еская. тjь'мже вjь'рою дивя'щеся, восхваля'емъ 
хр\ста` бг~а на'шегw мно'гую мл\сть, и= кра'йнее 
снизше'ствiе.

Пятдеся'тницу пра'зднуимъ ст~у'ю, и= дх~а си'лу, 
и= и='стинную ра'дость, бж~е'ственныя наде'жди 
соверше'нiе, и= та'инства _е='же w\т вjь'ка jа=ви'вшагwся 
на'мъ. тjь'мже и= вопiе'мъ ти`: содjь'телю всjь'хъ, не 
w\тими` дх~а твоегw` w\т на'съ сло'ве, но съ нб~се` сп~се 
посли`, моли'твами ст~ы'хъ и= всесла'вныхъ честны'хъ 
а=по'стwлъ твои'хъ, ми'ръ пода'ждь душа'мъ на'шымъ, 
мо'лимся.

Нб~са` w=душевл_е'нная повjь'даютъ дне'сь сп~сова 
вели^чiя, и= ве'сь мi'ръ проидо'ша, jа='снw проповjь'дати 
о_у=тjь'шителеву бж~е'ственную си'лу, и= просвjьти'ша 
всю` тва'рь о_у=че'ньми, _е='же воспjьва'ти 
нераздjьли'мую тр\оцу _е=ди'ну, въ три` ли'ца неслiя'нну. 
тjь'мже вjь'рою пра'зднуемъ ст~а'гw дх~а прише'ствiе, 
свы'ше jа=ви'вшееся, и= просвjьща'ющее концы`.

Сла'ва и= ны'нjь, гла'съ з~:

О_у=тjь'шителя и=му'ще ко _о=ц~у` хр\ста` бг~а, 
о_у=тjь'шителю (л. с_кс~s w=б.) и=но'му прише'дшему къ 
на'мъ на зе'млю дне'сь, дх~у ст~о'му вjь'рою поклони'мся.

Та'же: Свjь'те ти'хiй:

На %[стiхо'внjь%] стiхи^ры, гла'съ а~.

Подо'бенъ: Прехва'льнiи мч~нцы:

Дх~а ст~а'го, w\т _о=ц~а` и=сходя'щаго, и= въ 
сн~jь прославля'емаго, и='мже и= но'сятся и= держа'тся 
вся^, и= живото'мъ содержа'тся, и= живу'тъ, и= 
пребыва'ютъ, и= спаса'ются, бг~осло'вимъ: непостижи'мый 
о_у=тjь'шителю, ми'ръ мi'рови твоему` да'руй.

Стi'хъ: Се'рдце чи'сто сози'жди во мнjь` бж~е:

Дх~ъ ст~ы'й, и=сто'чникъ вся'кiя бл~гости, 
су'щественнjь прiи'де, земны^я концы` нб\сною си'лою, 
а=п\слъ ра'ди и=спо'лнити, и= бж~е'ственною бл~гостiю. 
тому` возопiи'мъ: несказа'нный о_у=тjь'шителю, ми'ръ 
мi'рови твоему` да'руй.

Стi'хъ: Не w\тве'ржи мене` w\т лица` твоегw`:

Дх~ъ ст~ы'й бг~ъ, сра'сленъ и= сопресто'ленъ 
_о=ц~у` и= сло'ву познава'ется, свjь'тъ пресоверше'нный 
w\т свjь'та просiя'вый, w\т безнача'льнагw соверше'ннагw 
_о=ц~а`, и= сн~омъ происходя'й. тому` возопiи'мъ: 
жизнода'вче о_у=тjь'шителю, ми'ръ мi'рови твоему` да'руй.

Сла'ва, и= ны'нjь, гла'съ и~:

_Е=гда` дх~а твоего` посла'лъ _е=си` гд\си, 
сjьдя'щымъ а=по'столwмъ, тогда` _е=вр_е'йскiя дjь'ти 
зря'ще о_у=жаса'хуся о_у='жасомъ: слы'шаху бо я=` 
вjьща'ющя и=ны'ми стра'нными я=зы'ки, jа='коже дх~ъ 
подава'ше и=`мъ. невjь'жди бо су'ще о_у=мудри'шася, и= 
jа=зы'ки въ вjь'ру о_у=лови'вше, бж~е'ств_енная 
вjьтi'йствоваху. тjь'мже и= мы` вопiе'мъ ти`: и='же (л. 
с_кс~з) на земли` jа=вле'йся, и= w\т пре'лести спасы'й 
на'съ, гд\си сла'ва тебjь`.

Та'же: Ны'нjь w\тпуща'еши: тропа'рь. И= 
w\тпу'стъ.

Въ четверто'къ пятдеся'тныя нл\ди, на о_у='трени,

на Бг~ъ гд\сь: тропа'рь пра'здника, три'жды. По 
а~-й каfi'смjь сjьда'ленъ, гла'съ и~.

Подо'бенъ: Гро'бъ тво'й:

Се` проро'ч_еская и=сполня'ются прореч_е'нiя, сiя^ 
бо заря'ми примра'чными покры'вый, въ бу'дущихъ 
jа=вле'нiе, jа='кw бг~ъ о_у=тjь'шитель, ны'нjь и=злiя'ся 
а=п\слwмъ бога'тнw, тjь'ми же и= вjь'рнw покланя'ющымся 
тр\оцjь несозда'ннjьй.

Сла'ва, и= ны'нjь: то'йже.

По в~-й каfi'смjь сjьда'ленъ, гла'съ и~.

Подо'бенъ: Повелjь'нное та'йнw:

Сп~совы рачи'телiе ра'дости и=спо'лнишася, и= 
дерзнове'нiе прiя'ша пре'жде боя'щiися, jа='кw дх~ъ 
ст~ы'й дне'сь свы'ше сни'де на до'мъ о_у=чени'ческiй, и= 
и='нъ и=на^я глаго'лаше къ лю'демъ: jа=зы'цы бо 
разсjь'яшася, ви'дими jа='кw _о='гнь, и= си'хъ не 
w=пали`, но па'че w=роси`.

Сла'ва, и= ны'нjь: то'йже.

Канw'нъ пра'здника, гла'съ з~, со i=рмосо'мъ на и~. 
И= ст~а'гw въ мине'и на д~. По f~-й пjь'сни, 
_е=_ксапостiла'рiй пра'здника, два'жды.

На %[стiхо'внjь%] стiхи^ры, гла'съ s~.

Подо'бенъ: Тридне'внw:

Дх~ъ всест~ы'й, _о=ц~у` _е=диносу'щенъ и= сло'ву, 
наше'дъ на о_у=ченики`, _о='гненны бр_е'нныя содjь'ла 
я=зы'ки, просвjьща'яй бж~е'ственною бл~года'тiю. (л. 
с_кс~з w=б.)

Стi'хъ: Се'рдце чи'сто сози'жди во мнjь` бж~е:

Дх~ъ всест~ы'й w=бнови` въ на'съ бж~е, _е=го'же 
дре'вле посла'лъ _е=си` о_у=ченикw'мъ твои'мъ ще'дре, 
о_у=крjьпи'лъ _е=си` и=спо'лнити въ мi'рjь твоя^ 
спаси'т_ельная хотjь^нiя.

Стi'хъ: Не w\тве'ржи мене` w\т лица` твоегw`:

Глаго'лавый во пр\оро'цjьхъ и=ногда` 
о_у=тjь'шителю, содjь'лалъ _е=си` ны'нjь нб~са`, 
вjьща'ющыя сла'ву бж~iю, бж\ств_енныя а=п\слы: и='миже 
пода'ждь на'мъ w=чище'нiе и= ве'лiю мл\сть.

Сла'ва, и= ны'нjь: гла'съ в~:

Во дво'рjьхъ твои'хъ гд\си, вjь'рнiи кwлjь'на 
ду'шъ и= тjьле'съ прекло'нше, воспjьва'емъ тя` 
безнача'льнаго _о=ц~а`, и= собезнача'льнаго сн~а, и= 
соприсносу'щнаго и= прест~а'го дх~а, просвjьща'ющаго и= 
w=сщ~а'ющаго ду'шы на'шя.

Та'же ча'съ а~-й. И= w\тпу'стъ.

На %[лiтургi'и%] бл~ж_е'нна w\т канw'на пра'здника, 
_о=бои'хъ творцw'въ пjь'снь _е~-я, на s~.