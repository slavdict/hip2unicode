<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Въ понедjь'льникъ четве'ртыя недjь'ли по па'сцjь,

трипjь'снецъ, _е=гw'же краегране'сiе: Воскре'се 
сп~съ. Гла'съ г~.

Пjь'снь а~.

I=рмо'съ: Пресjька'емое мо'ре жезло'мъ, дре'вле 
i=и~ль про'йде jа='кw по пусты'ни, и= кресто_обра'знw 
jа='вjь пред\ъуготовля'етъ ст_ези`: сегw` ра'ди пои'мъ во 
хвале'нiи чу'дному бг~у на'шему, jа='кw просла'вися.

[А] Возше'дъ на высоту`, плjьне'нiе во а='дjь 
содержи'мое, jа='кw крjь'пкiй прiя'лъ _е=си` сп~се, и= 
совоскреси'лъ _е=си` съ собо'ю, тридне'венъ и=з\ъ гро'ба 
воскре'съ чл~вjьколю'бче, jа='кw всеси'ленъ.

[Н] О_у=мерщвле'нна дре'вле тебе` сп~се, и= 
погребе'нна въ но'вомъ гро'бjь ви'дjьвъ а='дъ, ве'сь 
ме'ртвъ пребы'сть и= бездjь'ленъ: ме'ртвiи же вси` 
твои'мъ воста'нiемъ живоно'снымъ, ра'дующеся, w\т о_у='зъ 
разрjьши'шася.

Сла'ва:

[_Е] Въ ме'ртвыхъ жива'гw что` и='щете; 
мv"роно'сицамъ рече` о_у= гро'ба свjьто_обра'зный 
а='гг~лъ, и=ногда` jа=вля'яся: w\тше'дше ско'рw, 
а=п\слwмъ возвjьсти'ти потщи'теся сегw` воста'нiе.

И= ны'нjь, бг~оро'диченъ:

[С] Воплоще'нна гд\са неизрече'ннw и=з\ъ 
пречи'стыхъ крове'й твои'хъ бц\де, и= на'съ ра'ди сме'рть 
пло'тiю воспрiи'мша, воскре'сша ви'дjьвши и=з\ъ гро'ба, 
ра'достнw сла'вящи велича'ла _е=си`.

Пjь'снь и~.

I=рмо'съ: Вавv"лw'нская пе'щь _о='троки не 
w=пали`, ниже` бж~ества` _о='гнь дв~у растли`. тjь'мъ со 
_о='троки вjь'рнiи возопiе'мъ: бл~гослови'те дjьла` 
гд\сня гд\са.

[Т] Распя'таго гд\са дре'вле ви'дjьвше, со'лнце 
сокры` свjь'тъ, ка'менiе распаде'ся, го'ры поколеба'шася, 
и= земля` потрепета`, и= и=`же дре'вле о_у='зницы w\т 
о_у='зъ разрjьша'хуся.

[Н] Внегда' тя ви'дjь а='дъ всесмjь'шный, сло'ве 
всеси'льне, jа='вjь къ себjь` и=ду'ща, потрепета`, и= 
всjь'хъ ме'ртвыхъ w\трjьша'ше, воспjьва'ющихъ держа'ву и= 
благоутро'бiе твое`.

Сла'ва:

[О] Гд\сь воста`, вси` воскли'кнемъ, и= рука'ми 
воспле'щимъ вjь'рнw, и= ли'ки соста'вимъ, сегw` си'лу 
проповjь'дающе, и= вопiю'ще: дjьла` по'йте гд\са, и= 
превозноси'те _е=го` во вjь'ки. (л. т~s)

И= ны'нjь, бг~оро'диченъ:

[С] Зачала` _е=си` всенепоро'чная, вся^ 
содержа'щаго, и= того` родила` _е=си` пло'тiю, плjьни'вша 
сме'рть сме'ртiю тридне'вною: _е=го'же о_у=моли`, души` 
моея` стра^сти о_у=мертви'ти, и= спасти' мя.

Пjь'снь f~.

I=рмо'съ: Купино'ю и= _о=гне'мъ пропи'санную въ 
сiна'и, законополо'жнику мwv"се'ю, и= бж~iй во чре'вjь 
неwпа'льнw заче'ншую _о='гнь, всесвjь'тлую и= негаси'мую 
свjьщу`, су'щую бц\ду пjь'сньми чту'ще велича'емъ.

[W] Краснjь'йшiй хр\сте`, ка'кw ти` за'йде на 
кр\стjь` добро'ты свjь'тлое; ка'кw терпи'тъ земля` зря'щи 
тя` ви'сяща; ка'кw непра'ведное претерпjь` заколе'нiе 
твое`; пое'мъ мно'гое твое` и= неизрече'нное сло'ве 
соше'ствiе.

[Т] Тридне'внымъ твои'мъ погребе'нiемъ плjьне'нъ 
бы'сть вра'гъ, и= w\т а='довыхъ о_у='зъ w\трjьши'шася 
мертвецы`, о_у=мертви'ся сме'рть, и=стощи'шася ца^рства 
а='дwва. тjь'мже тя` животода'вче, въ пjь'снехъ чту'ще 
велича'емъ.

Сла'ва:

[И] Вjь'чный животе`, ка'кw вкуси'лъ _е=си` на'съ 
ра'ди сме'рти хотя` сп~се; ка'кw сше'лъ _е=си` въ 
м_е'ртвыя, всjь'хъ воскресе'нiе, и= и=стощи'лъ _е=си` 
а='дwва сокрw'вища; тjь'мже тя` благода'рственнw въ 
пjь'снехъ чту'ще велича'емъ.

И= ны'нjь, бг~оро'диченъ:

[Р] И=зба'ви гра'дъ и= лю'ди прибjьга'ющыя къ 
тебjь`, бг~ороди'тельнице чи'стая, роди'вшая хр\ста`, w\т 
вся'кагw сопроти'внагw гнjь'ва, и= плjьне'нiя, и= 
jа=зы^къ нахожде'нiя, jа='кw да тя` по до'лгу въ 
пjь'снехъ велича'емъ. (л. т~s w=б.)

Во вто'рникъ четве'ртыя недjь'ли по па'сцjь,

трипjь'снецъ, _е=гw'же краегране'сiе: Пjь'нiе 
i=w'сифово: Гла'съ г~.

Пjь'снь в~.

I=рмо'съ: Jа='кw ту'ча на тро'скотъ, и= jа='коже 
и='ней на сjь'но, да сни'дутъ на зе'млю глаго'ли мои`.

[_Пс] _Псалмы` воскли'кнемъ, воспле'щимъ рука'ми 
ве'село, и=з\ъ ме'ртвыхъ животода'вецъ воста`.

[А] Возше'лъ _е=си` хр\сте` на кр\стъ тво'й, 
препоя'сався си'лою и= воскре'слъ _е=си` и=з\ъ ме'ртвыхъ, 
jа='коже предре'клъ _е=си`.

[Л] Бjьло_оде'жденъ а='гг~лъ ви'дjьнъ бы'сть 
жена'мъ вопiя'й: воскре'се, сы'й воскресе'нiе вjь'рныхъ 
и= спасе'нiе.

Сла'ва:

[М] Пома'зати тя` тща'щеся, и=дя'ху ж_ены` ко 
гро'бу: воскре'сша же ви'дjьвше, покланя'хуся.

И= ны'нjь, бг~оро'диченъ:

[W] Jа='кw зау'треннее сл~нце, преднося'щи дв~о на 
руку` возсiя'ла _е=си` на'мъ во тмjь` су'щымъ.

Пjь'снь и~.

I=рмо'съ: А='гг~льми немо'лчнw въ вы'шнихъ 
сла'вимаго бг~а, нб~са` небе'съ. земля`, и= го'ры и= 
хо'лми, и= глубина`, и= ве'сь ро'дъ человjь'ческiй, 
пjь'сньми того` jа='кw созда'теля, и= и=зба'вителя 
бл~гослови'те, и= превозноси'те во вся` вjь'ки.

[Д] Собо'ръ законопресту'пный _е=вре'йскiй на 
дре'вjь тебе` распя`, дре'ва ра'ди человjь'кwмъ бы'вшiй 
вре'дъ, вл\дко и=сцjьля'юща бж~е'ственнw. тjь'мже тя` 
гла'сы ра'достными при'снw пое'мъ.

[I] Ра'венъ _о=ц~у` хр\сте` и= дх~у сы'й, кр\стъ 
претерпjь'лъ _е=си`, (л. т~з) и= вмjьни'вся въ ме'ртвыхъ, 
ца^рствiя а='дwва и=стощи'лъ _е=си` пресла'внw, и= 
воскре'съ совоздви'глъ _е=си` съ собо'ю всю` тва'рь.

Сла'ва:

[А] А='де всея'дче, гдjь` жа'ло твое`; гдjь` твоя` 
сме'рте побjь'да; воскре'сшимъ и=з\ъ ме'ртвыхъ 
о_у=мертви'лся _е=си`, сп~си'телемъ хр\сто'мъ _е=ди'нjьмъ 
жизнода'вцемъ. _е=го'же со _о=ц~е'мъ и= дх~омъ вjь'рнiи 
воспjьва'емъ.

И= ны'нjь, бг~оро'диченъ:

[I] Да w=божи'тъ человjь'чество бг~ъ, чл~вjь'къ 
бы'сть и=з\ъ тебе` всенепоро'чная чи'стая. _е=го'же и=з\ъ 
гро'ба краснjь'йша ви'дjьла _е=си` проше'дша, jа='кw 
побjьди'теля а='ду, и= ра'дости и=спо'лнилася _е=си`.

Пjь'снь f~.

I=рмо'съ: На сiна'йстjьй горjь` ви'дjь тя` въ 
купинjь` мwv"се'й, неwпа'льнw _о='гнь бж~ества` заче'ншую 
во чре'вjь. данiи'лъ же тя` ви'дjь го'ру несjько'мую: 
же'злъ прозя'бшiй, и=са'iа взыва'ше, w\т ко'рене дв~дова.

[W] Jа='кw а='гнецъ къ заколе'нiю приведе'нъ бы'лъ 
_е=си` вл\дко во'лею i=и~се, не вопiя`, ни зовы'й, 
jа='коже пи'шетъ, сме'ртiю свое'ю сло'ве на'съ 
w=безсме'ртивъ, пjьсносло'вящихъ твою` стра'сть 
пречи'стую, и= _е='же и=з\ъ а='да стра'шное w=жи'тiе.

[С] Сокруше'нныхъ на'съ w=бнови'лъ _е=си`, i=и~се 
всjь'хъ цр~ю`, честны'мъ и= стра'шнымъ воскресе'нiемъ 
твои'мъ, о_у=ченикw'мъ же ви'дjьвся, ми'ръ тво'й си^мъ 
пода'лъ _е=си` человjьколю'бче. _е=го'же на'мъ да'руй 
пjьсносло'вящымъ твое` бж~е'ственное воста'нiе. (л. т~з 
w=б.)

Сла'ва:

[И] Честно'е мv"роно'сицъ собра'нiе, прiи'де 
тща'нiемъ ко ст~о'му вл\дко, гро'бу твоему`, _е='же 
пома'зати тя` вjь'рнw: въ бjь'лыхъ же ри'захъ ви'дjьша 
сjьдя'ща а='гг~ла, и= тjь^мъ вjьща'юща: что` съ ме'ртвыми 
жива'го зрjь'ти хо'щете;

И= ны'нjь, бг~оро'диченъ:

[Ф] Свjьтода'вца родила` _е=си` и= гд\са, дв_е'ри 
су'щи свjь'та, _е=го'же и=з\ъ гро'ба w=блиста'вша 
ви'дjьвши, и=спо'лнилася _е=си` ра'дости: но того` моли` 
дв~о, пла'чь мнjь` дарова'ти ра'достный, хода'тайственъ 
чи'стая та'мошнягw о_у=тjьше'нiя.

Въ четверто'къ д~-я недjь'ли по па'сцjь,

трипjь'снецъ, _е=гw'же краегране'сiе: Хвала` 
гд\су. Гла'съ г~

Пjь'снь д~.

I=рмо'съ: Прiwсjьне'нную го'ру а=вваку'мъ 
прозря'ше преч\стую твою` о_у=тро'бу чи'стая, тjь'мъ 
взыва'ше: w\т ю='га прiи'детъ бг~ъ и= ст~ы'й w\т горы` 
прiwсjьне'нныя ча'щи.

[А] Неизрече'ннымъ соедине'нiемъ о_у=подо'бився 
человjь'кwмъ, _е=ди'нъ пресу'щный, кр\стъ пло'тiю 
претерпjь'въ, и= вмjьни'вся въ ме'ртвыхъ, тридне'внw 
воскре'слъ _е=си` жи'знь всjь'хъ.

[I] I=и~се бж~е на'шъ, вода` жи'зни сы'й, 
ше'ствуеши тружда'яся въ пло'ти ко и=сто'чнику, сосjьдя' 
же и= самаряны'нjь женjь`, прему'дрости твоея` во'ду 
та'йнw пролива'еши.

Сла'ва:

[Н] Неду'гwвъ разли'чныхъ приходя'щихъ къ тебjь` 
сло'ве, w=чища'я повелjь'нiемъ твои'мъ, кр\стъ во'лею 
претерпjь'лъ (л. т~и) _е=си` во гро'бjь положи'вся, 
воскреси'лъ _е=си` _е=стество` человjь'ческое 
и=стлjь'вшее.

И= ны'нjь, бг~оро'диченъ:

[_Е] На тя` прему'дрость _о=ц~а` безнача'льнагw 
сни'де, jа='кw до'ждь на руно` чи'стая, и= вопло'щши 
кромjь` преложе'нiя, пути^ жи'зни показа'ла _е=си` на'мъ 
вjь'дущымъ тя` дв~у по рж\ствjь` и= мт~рь.

Пjь'снь и~.

I=рмо'съ: Въ пла'мень ко _о=трокw'мъ 
_е=вр_е'йскимъ снизше'дшаго, бж~iею си'лою, и= 
jа='вльшагося гд\са, свяще'нницы бл~гослови'те, и= 
превозноси'те во вся` вjь'ки.

[С] Ты` на кр\стjь` возне'сся, человjь'ческое все` 
_е=стество` совозне'слъ _е=си` сло'ве, и= положи'вся во 
гро'бjь, во гробjь'хъ спя'щыя воздви'глъ _е=си` 
бж~е'ственнымъ воста'нiемъ твои'мъ ще'дре.

[I] I=ерiхw'нъ и= сали'мъ бли^жняя съ вода'ми 
мно'гими преше'дъ, къ студенцу` i=а'кwвлю прiи'де, 
и=сто'чникъ прему'дрости, во'ду спасе'нiя самаряны'нjь 
дая`.

Сла'ва:

[С] Ты` слjьпца` просвjьти'вый сло'вомъ, и= 
разсла'бленныхъ повелjь'нiемъ твои'мъ стягну'вый, и= 
ме'ртвъ тридне'внw возсiя'вый и=з\ъ гро'ба, 
о_у=мерщвле'нную воскреси` ду'шу мою`.

И= ны'нjь, бг~оро'диченъ:

[К] Мi'рови всему` бц\де мр~i'е ты` _е=си` 
прибjь'жище, мiрски'хъ мя` собла^знъ и= страсте'й 
тjьле'сныхъ, и= вjь'чнующiя и=зба'ви гее'нны, jа='кw да 
пjьсносло'влю тя`. (л. т~и w=б.)

Пjь'снь f~.

I=рмо'съ: Тебе` неwпали'мую купину`, и= ст~у'ю 
дв~у, мт~рь свjь'та и= бц\ду, наде'жду всjь'хъ на'съ, 
велича'емъ.

[V] Просте'рлъ _е=си` дла^ни на дре'вjь, sлjь` 
просте'ртыхъ пра'_отца ру'къ, къ дре'ва снjь'ди, 
потребля'я вре'дъ, хр\сте` многоми'лостиве.

[Р] Глаго'ломъ разсла'бленнаго стягну'вый, и= 
хрwмы'я и=спра'вивый, распя'лся _е=си`, i=и~се, и= 
воскре'слъ _е=си`, о_у=ченикw'мъ на мнw'гiя дни^ 
jа=вля'яся.

Сла'ва:

[I] Ви'дjь самаряны'ня жена` тебе`, прише'дши 
почерпсти`, и= во'ду жи'зни w\т тебе` прiи'мши, 
насы'тися, хр\сте` бж~е, воспjьва'ющи тя`.

И= ны'нjь, бг~оро'диченъ:

[W] _W па'че о_у=ма`, твои'хъ чуде'съ пречи'стая 
дв~о, ты' бо родила` _е=си` бг~а воплоще'нна, 
бж~е'ственнымъ воста'нiемъ свои'мъ всjь'хъ спа'сшаго.

Въ пято'къ д~-я недjь'ли по па'сцjь,

трипjь'снецъ, _е=гw'же краегране'сiе: Сла'ва 
тебjь` бж~е. Гла'съ г~.

Пjь'снь _е~.

I=рмо'съ: Jа='кw ви'дjь и=са'iа _о=бра'знw на 
пр\сто'лjь превознесе'нна бг~а, w\т а='гг~лъ сла'вы 
дорv"носи'ма, _о=кая'нный! вопiя'ше, а='зъ: прови'дjьхъ 
бо воплоща'ема бг~а, свjь'та невече'рня, и= ми'ромъ 
влады'чествующа.

[Д] Вя'жемь ще'дре, и= во'лею дре'ву 
пригвожда'емь, свя'занныхъ вся'кими преступле'ньми 
и=збавля'еши, положи'въ же ся (л. т~f) во гро'бjь, во 
гробjь'хъ о_у=сну'вшыя мертвецы` воздвиза'еши, пою'щыя 
твое` стра'шное воскресе'нiе.

[О] Гд\сь воскре'се и=з\ъ ме'ртвыхъ, jа='коже 
рече`, тридне'венъ и= со а=по'столы водворя'яся вопiя'ше: 
въ ве'сь мi'ръ ше'дше возвjьсти'те jа='снw, jа=`же 
ви'дите вели'кая моя` чудеса`.

Сла'ва:

[_Кс] Диви'тся се'рдце и= слу'хъ сп~се, твоему` 
бл~гоутро'бiю, и= смотре'нiю, и= снизхожде'нiю: пло'тiю 
бо по земли` ходя`, самаряны'ни же прося'щей женjь`, 
во'ду жи'зни пода'лъ _е=си` бж~е'ственнагw ра'зума.

И= ны'нjь: бг~оро'диченъ:

[А] Ст~а'я бц\де, во ст~ы'хъ ст~а'го роди'вшая 
сло'во, w\т безнача'льнагw _о=ц~а` возсiя'вшее, того` 
моли` непреста'ннw, w=ст~и'ти и= просвjьти'ти ду'шы 
на'шя, и= сердца` любо'вiю пою'щихъ тя`.

Пjь'снь и~.

I=рмо'съ: Нестерпи'мому _о=гню` соедини'вшеся, 
бг~оче'стiя предстоя'ще ю='ноши, пла'менемъ же 
неврежде'ни, бж\ственную пjь'снь поя'ху: бл~гослови'те 
вся` дjьла` гд\сня гд\са, и= превозноси'те во вся` 
вjь'ки.

[С] На кр\стъ возне'сся во'лею, все` совозне'слъ 
_е=си` человjь'ческое существо`, въ ме'ртвыхъ же жи'знь 
сы'й вмjьни'вся, w=живи'лъ _е=си` сп~се пою'щыя 
смотре'нiе твое`, и= _е='же со сла'вою восхожде'нiе 
ще'дре.

[О] Мi'ръ ра'достiю пра'зднуетъ во ст~о'мъ твое'мъ 
воста'нiи животода'вче, и='мже всю` си'лу а='дову 
попра'лъ _е=си`, и= сме'рти жа'ло притупи'лъ _е=си` 
сло'ве, и= нетлjь'нiе и=сточи'лъ _е=си` человjь'кwмъ. (л. 
т~f w=б.)

Сла'ва:

[I] Ви'дjьвши тя` жена` самаряны'ня труди'вшася, 
ще'дре, и= прося'ща во'ду пи'ти, безсме'ртiя прiе'млетъ 
во'ды, вопiю'щи: да'ждь ми` во'ду живу'ю гд\си, jа='кw да 
не вжа'жду во все` вре'мя живота` моегw`.

И= ны'нjь, бг~оро'диченъ:

[О] До'мъ бж~iй показа'лася _е=си` преч\стая дв~о 
бц\де, сему` пло'ть w=душевле'нную, w\т твои'хъ крове'й 
преч\стыхъ взаи'мъ да'вши _о=трокови'це: тjь'мже тя` 
почита'емъ во вся` вjь'ки.

Пjь'снь f~.

I=рмо'съ: Въ зако'нjь сjь'ни и= писа'нiй _о='бразъ 
ви'димъ вjь'рнiи, вся'къ му'жескiй по'лъ ложесна` 
разверза'я, ст~ъ бг~у. тjь'мъ перворожде'нное сло'во 
_о=ц~а` безнача'льна, сн~а первородя'щася мт~рiю 
неискусому'жнw велича'емъ.

[F] Диви'тся со'лнце, зря` на дре'вjь 
пригвожде'нна тебе` хр\сте`, поколеба'шася концы`, и= 
потрясе'ся вся` земля`, и= распаде'ся ка'менiе, и= а='дъ 
до'лjь jа=`же w\т вjь'ка ю='зники w\трjьши` воспjьва'ющыя 
тя`.

[_Е] Положи'лся _е=си` хр\сте` во гро'бjь, жи'знь 
и= воскресе'нiе: воскре'съ же во сла'вjь, во дне'хъ 
мно'гихъ свои'мъ соводворя'яся о_у=ченикw'мъ, и= си'хъ 
проповjь'дники во ве'сь мi'ръ посыла'я стра'шнагw 
смотре'нiя твоегw`.

Сла'ва:

[С] Пути^ мнjь` жи'зни показу'еши мл\стиве, 
ми'лостiю мно'гою ше'ствуеши, и= сjьди'ши труди'вся w\т 
пути`: и= женjь` прося'щей во'ды безсме'ртiя посыла'еши, 
пою'щей мно'гое твое` смотре'нiе. (л. т~_i)

И= ны'нjь: бг~оро'диченъ:

[С] Воплоща'ется хр\сто'съ и=з\ъ тебе` па'че 
сло'ва, сло'во сы'й _о='ч~ее, дв~о бц\де, и= распина'ется 
хотя` на'съ ра'ди, и= тридне'внымъ воста'нiемъ мi'ру 
концы` w=свjьща'етъ: съ ни'ми же тя` по до'лгу 
о_у=блажа'емъ.

Въ суббw'ту четве'ртыя недjь'ли по па'сцjь.

Четверопjь'снецъ, _е=гw'же краестро'чiе сiе`: 
Тре'тiй гла'съ jа=ви`. Гла'съ г~.

Пjь'снь s~.

I=рмо'съ: Бе'здна послjь'дняя грjьхw'въ w=бы'де 
мя`, и= и=счеза'етъ ду'хъ мо'й: но простры'й вл\дко, 
высо'кую твою` мы'шцу, jа='кw петра' мя о_у=пра'вителю 
спаси`.

[Т] Пробо'дся копiе'мъ въ бж~е'ственная ре'бра, 
о_у=я'звленнаго человjь'ка преступле'нiемъ, животода'вче 
и=сцjьли'лъ _е=си` бж~е'ственными твои'ми страстьми`: 
тjь'мже вл\дко, воспjьва'емъ держа'ву твою`.

[Р] О_у=даре'нiе претерпjь'лъ _е=си` i=и~се, 
разоря'яй а='дwва ца^рствiя, и= вер_еи` сте'рлъ _е=си`, 
руко'ю вседержа'вною твое'ю спа'слъ всjь'хъ, и= воскр\слъ 
_е=си` тридне'внw.

Сла'ва:

[I] Стоя'лъ _е=си` пред\ъ суди'щемъ пiла'товымъ 
jа='кw w=су'жденикъ, земли` все'й судя'й гд\си, хотя`, 
_е=го'же созда'лъ _е=си`, w\т а='да и=зба'вити, соше'лъ 
_е=си` къ нему` _е=ди'не милосе'рде.

И= ны'нjь, бг~оро'диченъ:

[Т] Родила` _е=си` кромjь` болjь'зней сн~а, 
пре'жде вjь^къ w\т _о=ц~а` рожде'ннаго чи'стая, и= w= 
не'мъ болjь'ла _е=си`, зря'щи пло'тiю распина'ема 
ви'сяща: воскре'сшу же jа='кw бг~у, ра'довалася _е=си` 
свjь'тлw. (л. т~_i w=б.)

Пjь'снь з~.

I=рмо'съ: Пре'жде _о='бразу злато'му, персi'дскому 
чти'лищу, _о='троки не поклони'шася трiе`, пою'ще 
посредjь` пе'щи: _о=ц~_е'въ бж~е бл~гослове'нъ _е=си`.

[О] Херувi'мwмъ и= серафi'мwмъ сы'й непристу'пенъ, 
пло'тiю распя'тiе претерпjь'лъ _е=си` за мл\срдiе 
ми'лости твоея`, да спасе'ши а=да'ма и=стлjь'вшаго 
преступле'нiемъ.

[С] Ты` соше'дъ съ душе'ю ко а='ду, разори'лъ 
_е=си` держа'ву _е=гw` вл\дко, и= воздви'глъ _е=си` 
су'щыя въ не'мъ свя^занныя, воспjьва'ющыя твою` держа'ву 
животода'вче.

Сла'ва:

[И] W\тя'тся печа'ли о_у=ны'нiе, мv"ронw'сицы 
потщи'теся гро'ба дости'гнути, и= и=з\ъ гро'ба хр\ста` 
воскре'сша зря'ще, проповjь'дите мi'ру.

И= ны'нjь, бг~оро'диченъ:

[Х] Хр\ста`, _е=го'же родила` _е=си` чи'стая, 
красу'йся, ви'дящи воскр\сша тридне'внw со сла'вою и=з\ъ 
ме'ртвыхъ, и= jа='кw мт~и о_у=моли` _е=го` w= все'мъ 
мi'рjь.

Пjь'снь и~.

I=рмо'съ: Нестерпи'мому _о=гню` соедини'вшеся, 
бг~оче'стiя предстоя'ще ю='нwши, пла'менемъ же 
неврежде'ни бж~е'ственную пjь'снь поя'ху: бл~гослови'те 
вся` дjьла` гд\сня гд\са, и= превозноси'те во вся` 
вjь'ки.

[О] Вся'кое дыха'нiе созда'вый сло'вомъ, w\т 
i=уд_е'й пло'тiю на дре'вjь во'лею повjь'шается, и= 
же'лчiю напоя'ется, и= зря'щи тва'рь вся` возмуща'шеся, 
безблагода'тныхъ рыда'ющи безу'мiе. (л. та~_i)

[С] Тебе` нача'льника и= сп~са мi'ру, jа='кw 
человjь'ка всея'децъ прiе'млетъ а='дъ, _е=го'же связа'въ 
jа='кw гд\сь, и= и=`хже дре'вле и=мя'ше пови^нныя, взя'лъ 
_е=си`, и= совоскреси'лъ _е=си` тридне'внw и=з\ъ гро'ба.

Сла'ва:

[Ц] _О=те'ческихъ не w\тлу'чся нjь'дръ, пло'ть 
на'съ дjь'ля w\т дв~ы прiя'тъ, и= сме'рть во'лею 
под\ъя'лъ _е=си`, положе'нъ же во гро'бjь, воста'лъ 
_е=си` сло'ве бж~iй тридне'внw: тjь'мже тя` пое'мъ 
_е=ди'наго жизнода'вца.

И= ны'нjь, бг~оро'диченъ:

[_Е] Родила` _е=си` чи'стая сн~а без\ъ болjь'зни, 
пре'жде вjь'къ су'щаго со _о=ц~е'мъ же и= дх~омъ ст~ы^мъ: 
_е=го'же на кр\стjь` ви'сяща зря'щи, болjь'ла о_у='бw 
_е=си`, воста'вша же и=з\ъ гро'ба ви'дjьвши, сра'дуешися 
во вjь'ки.

Пjь'снь f~.

I=рмо'съ: Въ зако'нjь сjь'ни и= писа'нiй, 
_о='бразъ ви'димъ вjь'рнiи: вся'къ му'жескiй по'лъ 
ложесна` разверза'я, ст~ъ бг~у: тjь'мъ перворожде'нное 
сло'во _о=ц~а` безнача'льна, сн~а первородя'щася мт~рiю 
неискусому'жнw велича'емъ.

[Ф] Свjьти^ла хр\сте`, ви'дjьвше тя` на кр\стjь` 
пло'тiю ви'сяща, скры'ша свjь'тъ, и= разбо'йникъ зря` 
бг~осло'вствуетъ, земля' же вся` коле'блется, и= завjь'са 
раздира'ема, вопiе'тъ: сла'ва долготерпjь'нiю твоему` 
вл\дко.

[И] Твое` цр~ю` сни'тiе стра'шное вои'стинну 
бы'сть въ преиспо'днихъ: а='дова бо врата` и= вер_еи` 
сте'рлъ _е=си`, и= вся^ jа=`же и=мя'ше о_у='зники, 
плjьни'лъ _е=си`, и= воскреси'лъ _е=си` держа'внw, бг~а 
тя` проповjь'давшыя. (л. та~_i w=б.)

Сла'ва:

[Н] Ме'ртва тя` хр\сте` сня'тъ i=w'сифъ w\т дре'ва 
вjь'рнw, и= смv'рною и= ма'стiю и= поня'вицею, любо'вiю 
и= ра'достiю пома'завъ, и=злива'етъ сле'зъ мно'жество, и= 
въ ме'ртвенномъ гро'бjь положи`: тjь'мже съ ни'мъ тебе` 
велича'емъ.

И= ны'нjь, бг~оро'диченъ:

[_Е] Весели'ся чи'стая, зря'щи и=з\ъ ме'ртвыхъ 
твоего` сн~а и= бг~а во сла'вjь воста'вша, съ 
мv"роно'сицами жена'ми, сщ~е'нными а=п\слы, ку'пнw и= 
i=w'сифомъ сла'внымъ, и= нiкоди'момъ, и= мы` велича'емъ 
тя` преч\стая.