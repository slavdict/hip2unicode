<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 525)

Мjь'сяца тогw'же въ к~s-й де'нь.

Прп\дбнагw _о=тца` на'шегw а=лv'пiа сто'лпника:

И= w=свяще'нiе хра'ма свята'гw великому'ченика 
геw'ргiа, и='же въ кi'евjь предъ враты` ст~ы'я софi'и:

Слу'жба _е=гw` пи'сана по се'й слу'жбjь.

И= па'мять преставле'нiя ст~и'теля i=нноке'нтiа, 
пе'рвагw _е=пi'скопа i=рку'тскагw, чудотво'рца.

Слу'жба _е=гw` пи'сана въ приложе'нiи.

На Гд\си, воззва'хъ, стiхи^ры _о=ктw'иха, и=ли` 
бц\ды:

Та'же ст~а'гw, гла'съ а~. Подо'бенъ: Всехва'льнiи 
мч~ницы:

Всеблаже'нне а=лv'пiе, * твою` и=змла'да возложи'лъ 
_е=си` жи'знь * хр\сту` бг~у на'шему, * w\т негw'же 
о_у=крjьпля'емь, * плотскi^я стра^сти по'мыслу покори'лъ 
_е=си`, * го'ршее подчиня'я лу'чшему. * тjь'мже моли'ся, * 
дарова'ти душа'мъ на'шымъ * ми'ръ и= ве'лiю ми'лость.

Бг~ому'дре а=лv'пiе, * свjьти'ло jа=ви'лся _е=си` 
велича'йшее, * просвjьща'ющее подсо'лнечную чуде'съ сiя^нiи, 
* и= бж\ственными дjь'лы: * тjь'мже по о_у=спе'нiи, * 
незаходи'мый тя` свjь'тъ (с. 526) прiя'тъ. * тjь'мже 
моли'ся, * дарова'ти душа'мъ на'шымъ * ми'ръ и= ве'лiю 
ми'лость.

Сто'лпъ бы'лъ _е=си`, му'дре, мона'хwвъ 
непоколеби'мь, * превы'ше столпа` стоя`, * и= дручи'мь 
зно'емъ и= хла'домъ, * и= мно'гими пощ_е'нiи: * тjь'мъ и= 
прiя'лъ _е=си` дх~а бж\ств_енная дарова^нiя, * цjьли'ти 
неду'ги, * и= w\тгони'ти стра^сти лютjь'йшыя. * и= ны'нjь 
моли'ся, * дарова'ти душа'мъ на'шымъ * ми'ръ и= ве'лiю 
ми'лость.

Сла'ва, и= ны'нjь, бг~оро'диченъ. Подо'бенъ: то'йже:

Ра'дуйся, купино` неwпали'мая, * совjь'та вели'кагw 
а='гг~ла, * ра'дуйся, _е=ди'на ро'ждшая: * ра'дуйся, 
и=зволе'нiе честны'я тр\оцы: * ра'дуйся, земны^мъ 
о_у=твержде'нiе: * ра'дуйся, рая` кла'съ * прозя'бши 
невоздjь'ланный, * цр~я` и= гд\са, * прозяб_е'нiя 
и=зсуша'юща sло'бы.

Кр\стобг~оро'диченъ, подо'бенъ то'йже:

Своего` а='гнца * а='гница и= непоро'чная вл\дчца * 
на кр\стjь` jа='кw ви'дjьвши зра'ка не и=му'ща * ниже` 
добро'ты, * о_у=вы` мнjь`, рыда'ющи глаго'лаше: * гдjь` 
добро'та твоя` за'йде, сладча'йшiй; * гдjь` благолjь'пiе; * 
гдjь` бл~года'ть блиста'ющая _о='браза твоегw`, * сн~е мо'й 
любе'знjьйшiй;

Тропа'рь, гла'съ а~:

Терпjь'нiя сто'лпъ бы'лъ _е=си`, ревнова'вый 
пра'_отц_емъ, прп\дбне, i='wву во страсте'хъ, i=w'сифу во 
и=скуше'нiихъ, и= безпло'тныхъ жи'тельству сы'й въ тjьлеси`, 
а=лv'пiе _о='ч~е на'шъ, моли` хр\ста` бг~а, спасти'ся 
душа'мъ на'шымъ.



На о_у='трени _о='ба канw'на _о=ктw'иха: и= прп\дбнагw 
на д~,

_е=гw'же краегране'сiе: Ра'дуяся похваля'ю 
а=лv'пiевы болjь^зни. I=w'сифъ.

Гла'съ _е~. Пjь'снь а~. I=рмо'съ:

Коня` и= вса'дника въ мо'ре чермно'е, сокруша'яй 
бра^ни мы'шцею высо'кою, хр\сто'съ и=стрясе`, i=и~ля же 
спасе`, побjь'дную пjь'снь пою'ща. (с. 527)

Бл~года'тiю и=спо'лненъ, ра'дости мою` и=спо'лни 
ду'шу, похвали'ти житiе` твое`, а=лv'пiе, и= жи'тельство, 
и='миже вся^ а='гг~лы возвесели'лъ _е=си` подвиза'вся.

Jа='кw друга'го тя` самуи'ла бг~ъ w=святи`, и=зъ 
ма'тернягw чре'ва, а=лv'пiе блаже'нне, и= зрjь'ти пр_е'дняя, 
jа='кw пр\оро'ка бж\ственна содjь'я тя`, достосла'вне.

Jа='кw да бг~ъ jа=ви'тъ твою` свjь'тлость, jа='же 
напослjь'докъ и=мjь'лъ _е=си`, до'брjь подвиза'вся, свjь'та 
бж\ственнагw и=спо'лни, тебjь` ро'ждшуся, прп\дбне, 
хра'мину, па'че о_у=ма`.

Бг~оро'диченъ:

Рече'нiе пр\оро'ка честна'гw коне'цъ прiя'тъ: се' бо 
дв~а пло'тiю бг~а роди`, человjь'ки воззи'ждуща, 
сокруш_е'нныя пре'жде грjьхми` и= прегрjьш_е'нiи.

Пjь'снь г~. I=рмо'съ:

Водрузи'вый на ничесо'мже зе'млю повелjь'нiемъ 
твои'мъ, и= повjь'сивый неwдержи'мw тяготjь'ющую, на 
недви'жимjьмъ, хр\сте`, ка'мени за'повjьдей твои'хъ цр~ковь 
твою` о_у=тверди`, _е=ди'не бла'же и= чл~вjьколю'бче.

Jа='кw свjьти'льникъ на свjь'щницjь дjья'нiя 
лу'чшагw возложе'нъ, свjьтоза'рными твои'ми, _о='ч~е, 
добродjь'тельми вся'ку ду'шу, вjь'рнw къ тебjь` приходя'щую, 
благочестному'дреннw просвjьти'лъ _е=си`, тмы` грjьха` 
и=збавля'я.

О_у=ма` твоегw` свящ_е'нная движ_е'нiя творя`, къ 
соблюде'нiю бж\ственныхъ зако'нwвъ дх~а, а='гг~лъ jа=ви'лся 
_е=си` на земли`, а='гг~льское жи'тельство съ пло'тiю 
воспрiе'мъ, _о='ч~е бг~оно'се а=лv'пiе.

Разу'мнw пли'щей жите'йскихъ, а=лv'пiе, w\тше'льникъ 
jа=ви'лся _е=си`, и= приступи'лъ _е=си` къ три'знамъ 
по'стническагw пребыва'нiя о_у=се'рднw, твое` се'рдце 
жили'ще jа=вля'я дх~а, прп\дбне.

Бг~оро'диченъ:

Дв~о ч\стая, сло'ва пала'та, ду'шу мою` покажи` 
до'мъ (с. 528) дх~а, и= водо'ю и=сто'чника живонача'льнагw 
напо'й мя`, зно'емъ грjьха` пали'маго, jа='кw да по до'лгу 
сла'влю тя`.

Сjьда'ленъ, гла'съ д~. Подо'бенъ: Ско'рw предвари`:

Свjь'тлостiю вjь'ры и= дjь'тельнымъ свjь'томъ, 
jа=ви'лся _е=си` равноа'гг~ленъ на земли` вои'стину, 
а=лv'пiе прп\дбне, показа'лъ _е=си` му'жественнw крjь'пкое 
ра'зума твоегw`, побjьди'въ w=полч_е'нiя стра^стная 
посто'мъ. тjь'мже и= по кончи'нjь jа='кw жи'въ сы'й, моли` 
спасти'ся на'мъ.

Сла'ва, и= ны'нjь, бг~оро'диченъ:

Дв~о всенепоро'чная, jа='же пресу'щнагw бг~а 
ро'ждшая, со безпло'тными того` непреста'ннw моли`, 
w=ставле'нiе прегрjьше'нiй, и= и=справле'нiе житiя` да'ти 
на'мъ пре'жде конца`, вjь'рою и= любо'вiю пою'щымъ тя` по 
до'лгу, _е=ди'на всепjь'тая.

Кр\стобг~оро'диченъ:

Дв~о пренепоро'чная мт~и хр\ста` бг~а, _о=ру'жiе 
про'йде твою` прест~у'ю ду'шу, _е=гда` распина'ема ви'дjьла 
_е=си` во'лею сн~а и= бг~а твоего`: _е=го'же, 
бл~гослове'нная, моля'щи непреста'й, проще'нiе прегрjьше'нiй 
на'мъ дарова'ти.

Пjь'снь д~. I=рмо'съ:

Бж\ственное твое` разумjь'въ и=стоща'нiе прозорли'вw 
а=вваку'мъ, хр\сте`, со тре'петомъ вопiя'ше тебjь`: во 
спасе'нiе люде'й твои'хъ, спасти` помаза^нныя твоя^ прише'лъ 
_е=си`.

Любо'вь и='стинную и= милосе'рдiе, вjь'ру и= 
наде'жду тве'рду, и= жи'тельство нельсти'вое прiе'мь, 
_о='ч~е, о_у=го'дникъ хр\сто'въ бы'лъ _е=си`.

Стоя` на столпjь` непрекло'ненъ проти'вными 
прилw'ги, де'мwнwвъ по'лкъ побjьди'лъ _е=си`, и= 
коле'бл_емымъ бы'лъ _е=си`, всеблаже'нне, незы'бленное 
о_у=твержде'нiе.

Во'дъ бж\ственныхъ и=спо'лненъ бы'въ и= w=роси'лъ 
_е=си` ду'шы и=ста'явшыя зно'емъ лю'тагw грjьха`, а=лv'пiе 
бг~ому'дре всебога'те. (с. 529)

Jа=ви'лся _е=си` стра'шенъ и= непристу'пенъ 
де'мwнwмъ всjь^мъ вои'стинну, о_у=раня'я сiя^ ра'ною 
свяще'нныхъ твои'хъ моли'твъ, и= дале'че w\тгоня'я, 
а=лv'пiе.

Бг~оро'диченъ:

Стра^сти души` моея` и=сцjьли`, и= просвjьти` 
о_у='мъ и= се'рдце мое`, вл\дчце, свjьтода'теля ро'ждши 
хр\ста`, преблага'го бг~а.

Пjь'снь _е~. I=рмо'съ:

W=дjья'йся свjь'томъ jа='кw ри'зою, къ тебjь` 
о_у='тренюю, и= тебjь` зову`: ду'шу мою` просвjьти` 
w=мраче'нную, хр\сте`, jа='кw _е=ди'нъ благоутро'бенъ.

Ве'сь возложи'вся вседержи'телю, лjь'тнымъ 
стоя'нiемъ безъ покро'ва, _о='ч~е, дожде'мъ и= зно'емъ 
sjь'льнw стражда`, о_у=се'рднw претерпjь'лъ _е=си`.

Въ пjь'снехъ и= мольба'хъ о_у=пражня'яся, прп\дбне, 
трисо'лнечныя зари` благода'ть о_у=ма` чистото'ю прiя'лъ 
_е=си`, и= свjь'тъ цjьле'нiй возблиста'лъ _е=си`.

Тjь'ло твое` на столпjь` w=гради'въ, о_у=мо'мъ 
ше'ствовати невоизбра'ннw, къ тебjь` жела'емому, _о='ч~е, 
попусти'лъ _е=си`, свjь'та и=сполня'емь.

Бг~оро'диченъ:

Ст~а'го родила` _е=си` бг~а, бы'вша человjь'ка за 
милосе'рдiе, ст~а'я _о=трокови'це, w=свяща'ющаго, и=`же 
того` вjь'рою и= стра'хомъ w=свяща'ющыя.

Пjь'снь s~. I=рмо'съ:

Неи'стовствующееся бу'рею душетлjь'нною, вл\дко 
хр\сте`, страсте'й мо'ре о_у=кроти`, и= w\т тли` возведи' 
мя, jа='кw благоутро'бенъ.

Ка'менiемъ тя` ду'си sло'бы бiю'ще jа='вjь, творя'ща 
стоя'нiе на столпjь`, jа='кw тве'рдагw ка'мене ника'коже 
поколеба'ша.

Терпя`, прп\дбне, претерпjь'лъ _е=си`, терпjь'нiе 
тебjь` и='стинное гд\су дарова'вшу, и= w\т всjь'хъ 
неудо'бныхъ тя` и=зба'вившу.

Пресла'внw, прп\дбне, свjь'тъ ви'дjьнъ бы'сть вы'ше 
(с. 530) столпа`, на вся'къ де'нь просвjьща'ющь твоя^, 
чудотво'рче, душ_е'вная чу^вства.

Бг~оро'диченъ:

Крjь'пко тя` о_у=тjьше'нiе су'щiи въ ско'рби, и= 
прибjь'жище, и= и=звjь'стное вси` и='мамы заступле'нiе, 
бц\де: спаси` w\т бjь'дъ рабы^ твоя^.

Конда'къ, гла'съ и~. Подо'бенъ: Jа='кw нача'тки:

Jа='кw добродjь'телей вину`, и= по'стникwвъ 
о_у=добре'нiе, цр~ковь сла'витъ тя` дне'сь и= воспjьва'етъ, 
а=лv'пiе: моли'твами твои'ми пода'ждь чту'щымъ любо'вiю 
до'бл_ести твоя^ и= бор_е'нiя лю'тыхъ прегрjьше'нiй 
и=збавле'нiе, jа='кw тезоимени'тый.

I='косъ:

А=лv'пiеву житiю` бж\ственному и= равноа'гг~льному 
прiиди'те, почуди'мся, а=рхi_ере'и, свяще'нницы, и= 
мона'шествующiи, и= вси` лю'дiе бг~ому'дрiи, и= подража'имъ 
дjья^нiя _е=гw`, да и= тогw` ча'сти сподо'бимся мольба'ми 
_е=гw` празднолю'бцы: и='бо то'й нб\сную пjь'снь пое'тъ 
безпеча'льнw бг~у, jа='кw тезоимени'тый.

Пjь'снь з~. I=рмо'съ:

Превозноси'мый _о=ц~_е'въ гд\сь, пла'мень о_у=гаси`, 
_о='троки w=роси`, согла'снw пою'щыя: бж~е, бл~гослове'нъ 
_е=си`.

Терпjьли'вjьйшiи и= крjь'пкiй а=лv'пiй, лjь'ты 
мно'гими зимо'ю дручи'мь, дх~а теплото'ю грjь'яшеся 
пресла'внw.

Къ высотjь` нб\снjьй и=мjь'я жи'тельство, w= 
тjьлеси` небре'глъ _е=си`, jа='кw растлjь'тися и=му'щемъ: и= 
тому` согнива'ему, неради'лъ _е=си` w= болjь'знехъ.

Вся'кагw сладостра'стiя, _о='ч~е, w\тве'ргся, съ 
зимо'ю и= ва'ромъ боря'ся пострада'лъ _е=си`, безпокро'венъ 
поя`: бл~гослове'нъ бг~ъ _о=т_е'цъ на'шихъ.

Бг~оро'диченъ:

Непостижи'мый пло'ть прiя'тъ, о_у='мну же и= 
w=душевле'нну, и=зъ теб_е`, приснодв~о, _е='же спасти` 
пою'щыя: бж~е, бл~гослове'нъ _е=си`. (с. 531)

Пjь'снь и~. I=рмо'съ:

Себjь` вседjь'телю, въ пещи` _о='троцы всемi'рный 
ли'къ спле'тше, поя'ху: дjьла` вся^кая гд\са по'йте, и= 
превозноси'те во вся^ вjь'ки.

Но'вый самуи'лъ предзря` бу'дущее о_у=ма` чистото'ю, 
jа=ви'лся _е=си`, а=лv'пiе, всjь^мъ предглаго'ля, jа='кw 
бж~iй проро'къ, w\т гд\са jа=вля'_емая тебjь`, _о='ч~е.

Свjьтови'дный цр~кве сто'лпъ, забра'ло незы'бленное, 
стjьна` неруши'мая всjь'хъ человjь'кwвъ, бг~у вjь'ровавшихъ, 
хр\сто'въ о_у=го'дникъ а=лv'пiй да почти'тся.

О_у=сну'лъ _е=си` до'брjь сно'мъ пра'веднымъ, 
_о='ч~е, всjь^мъ до'лжнымъ, о_у=спи'въ пре'жде стра^сти 
много_обра^зныя мольба'ми и= бдjь^нiи. тjь'мже неусы'пна тя` 
предста'теля и=му'ще ны'нjь, w=богати'хомся.

Бг~оро'диченъ:

Твое` рж\ство` роди'вшiйся грjь'хъ sло'бою sмiи'ною 
w=безпло'дстви ны'нjь, _е=ди'на кля'твы потреби'тельница 
дв~о. тjь'мже тя` чти'мъ во вся^ вjь'ки.

Пjь'снь f~. I=рмо'съ:

И=са'iе, лику'й, дв~а и=мjь` во чре'вjь, и= роди` 
сн~а _е=мману'ила, бг~а же и= чл~вjь'ка, восто'къ и='мя 
_е=му`: _е=го'же велича'юще, дв~у о_у=блажа'емъ.

Свяще'нное житiе` твое` w\т пеле'нъ jа=ви'ся 
хр\сту`, сiя'я добродjь'тельнымъ свjь'томъ, бл~же'нне: 
честна' же твоя` сме'рть предъ бг~омъ бы'сть, _о='ч~е 
а=лv'пiе, мона'шествующихъ нача'льниче.

Jа='кw свjьти'ло пресвjь'тлое просвjьща'еши всю` 
зе'млю, w\тгоня` лука^выя стра^сти, и= разрjьша'я тму` 
грjьхо'вную, и= просвjьща'я бж\ственными свjьтлостьми` 
и=сцjьле'нiй пою'щыя тя`.

Стоя'нiе на столпjь` сотвори'лъ _е=си` лjь^та, 
му'дре, пятьдеся'тъ къ тре'мъ, jа='кw страда'лецъ стражда` 
о_у=се'рднjьйше, и= зимо'ю и= мра'зомъ и= зно'емъ, _о='ч~е, 
неwсла'бнw дручи'мь. (с. 532)

Ст~а'я твоя` па'мять дх~омъ ст~ы'мъ на'съ 
w=свяща'етъ, му'дре, сiю` свяще'ннw соверша'ющыя, и= вjь'рою 
тя` воспjьва'ющыя, _о='ч~е, въ не'й, jа='кw засту'пника и= 
предста'теля ду'шъ на'шихъ.

Бг~оро'диченъ:

Просвjьще'нiе мнjь` да'руй, во тмjь` су'щу 
страсте'й, _о=кая'нному и= грjь'шному, и= и=зба'ви мя` 
лука'выхъ дjь'лъ, и= пла'мене предлежа'щагw ми`, преч\стая 
вл\дчце, предста'тельнице пою'щихъ тя`.

Свjьти'ленъ. Подо'бенъ: Ж_ены` о_у=слы'шите:

По'двиги па'че человjь'ка проше'лъ _е=си`, _о='ч~е 
прп\дбне, хр\сто'вою си'лою: пятьдеся'тъ бо къ тре'мъ 
лjь'тwмъ на столпjь` стоя'лъ _е=си`, му'дре а=лv'пiе, 
w\твсю'ду дручи'мь: и= ны'нjь коне'чное, бл~же'нне, благи'хъ 
всjь'хъ w=брjь'лъ _е=си`.

Бг~оро'диченъ:

Ты` моя` предста'тельница ч\стая, и= тве'рдое 
прибjь'жище, ты` моя` засту'пница и= покро'въ, и= къ тебjь` 
припа'дая зову`: болjь'зней мои'хъ и=зба'ви мя`, jа='кw 
всjь'хъ преиму'щи, и= _о=гня' мя и=схити` вjь'чнующагw, 
дв~о, на тя` о_у=пова'ющаго.