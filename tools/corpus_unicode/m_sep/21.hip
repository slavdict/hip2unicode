    OCR:

    Библиотека святоотеческой литературы

    http://orthlib.ru






Мѣ́сѧца тогѡ́же въ к҃а-й де́нь.

Ст҃а́гѡ а҆пⷭ҇ла кодра́та, и҆́же въ магнисíи.

Слꙋ́жба є҆гѡ̀ пое́тсѧ въ к҃в-й де́нь сегѡ̀ мѣ́сѧца, вкꙋ́пѣ со свѧщенномч҃никомъ фѡ́кою.

Въ то́йже де́нь па́мѧть и҆́же во ст҃ы́хъ ѻ҆тца̀ на́шегѡ дими́трiа, митрополíта росто́вскагѡ.

Слꙋ́жба є҆гѡ̀ пи́сана въ приложе́нiи.

Въ се́й же де́нь ѿдае́тсѧ пра́здникъ честна́гѡ крⷭ҇та̀.

Ве́черъ, ѻ҆бы́чнаѧ каѳíсма. На Гдⷭ҇и, воззва́хъ: стiхи̑ры пра́здника на s҃, поє́мыѧ на са́мый пра́здникъ. Сла́ва, и҆ ны́нѣ, пра́здника. [Зрѝ] А҆́ще сꙋббѡ́та, Сла́ва, пра́здника: И҆ ны́нѣ, догма́тiкъ настоѧ́щагѡ гла́са. На стiхо́внѣ стiхи̑ры пра́здника: Сла́ва, и҆ ны́нѣ, пра́здника. По трист҃о́мъ тропа́рь пра́здника. Е҆ктенiа̀, и҆ ѿпꙋ́стъ. На повече́рiи по трист҃о́мъ конда́къ пра́здника. Полꙋ́нощницꙋ же пое́мъ по ѻ҆бы́чаю съ трѡпарѝ дневны́ми.

На ѹ҆́трени: На Бг҃ъ гдⷭ҇ь тропа́рь пра́здника, три́жды. По каѳíсмахъ, сѣда́льны пра́здника. Канѡ́нъ пра́здника на в҃_i. I҆рмосы̀ по два́жды, послѣдѝ i҆рмо́съ то́йже, ѻ҆́ба ли̑ка вкꙋ́пѣ. По г҃-й пѣ́сни сѣда́ленъ два́жды. По s҃-й пѣ́сни конда́къ и҆ i҆́косъ пра́здника. На ѳ҃-й пѣ́сни Чтⷭ҇нѣ́йшꙋю не пое́мъ, но пое́мъ припѣ́вы пра́здника: пе́рвагѡ канѡ́на со i҆рмосо́мъ на и҃: втора́гѡ канѡ́на со i҆рмосо́мъ на s҃: i҆рмосы̀ ѻ҆бою̀ канѡ́нѡвъ девѧ́тыѧ пѣ́сни по два́жды. Та́же на схо́дѣ пое́мъ съ припѣ́вомъ i҆рмо́съ. Та́инъ є҆сѝ, бцⷣе, ра́й: И҆ пото́мъ припѣ́въ, и҆ i҆рмо́съ: Снѣ́дiю дре́ва: и҆ покло́нъ. Свѣти́ленъ пра́здника, два́жды. На хвали́техъ стiхи̑ры на д҃: Сла́ва, и҆ ны́нѣ, пра́здника. Славосло́вiе вели́кое.  По трист҃о́мъ тропа́рь пра́здника. Та́же є҆ктєнiѝ, и҆ ѿпꙋ́стъ. На часѣ́хъ тропа́рь и҆ конда́къ пра́здника.

На лiтꙋргíи: Бл҃жє́нна ѿ канѡ́на пѣ́снь ѳ҃-ѧ, на и҃. По вхо́дѣ тропа́рь пра́здника. Сла́ва, и҆ ны́нѣ, конда́къ пра́здника. Прокíменъ, а҆ллилꙋ́iа, и҆ прича́стенъ пра́здника. А҆пⷭ҇лъ, и҆ є҆ѵⷢ҇лiе днѐ. По ѿпꙋще́нiи лiтꙋргíи и҆схо́дитъ i҆ере́й съ кади́ломъ и҆ дiа́конъ со свѣще́ю, и҆ кади́тъ честны́й крⷭ҇тъ: и҆ та́кѡ взима́етъ i҆ере́й честны́й крⷭ҇тъ съ блю́домъ, на главꙋ̀, и҆ вно́ситъ є҆го̀ во ст҃ы́й ѻ҆лта́рь ца́рскими дверьмѝ: предꙿидꙋ́щꙋ же предъ ни́мъ дiа́конꙋ со свѣще́ю, и҆ кади́тъ честны́й крⷭ҇тъ. Та́же полага́етъ i҆ере́й честны́й крⷭ҇тъ на свѧты́й престо́лъ и҆ кади́тъ є҆го̀ крⷭ҇тоѻбра́знѡ. И҆ та́кѡ ѿдае́тсѧ пра́здникъ честна́гѡ крⷭ҇та̀.

<Мⷬ҇> Подоба́етъ вѣ́дати: а҆́ще слꙋчи́тсѧ ѿда́нiе воздви́женiѧ честна́гѡ крⷭ҇та̀ въ недѣ́лю:

Въ сꙋббѡ́тꙋ на ма́лѣй вече́рни, стiхи̑ры воскрⷭ҇ны. На стiхо́внѣ стiхи́ра воскрⷭ҇на, и҆ пра́здника стiхо́вна съ припѣ̑вы свои́ми вели́кiѧ вече́рни: Сла́ва, и҆ ны́нѣ, пра́здника. Тропа́рь воскрⷭ҇нъ: Сла́ва, и҆ ны́нѣ, пра́здника. На вели́цѣй вече́рни: по ѻ҆бы́чной каѳíсмѣ, на Гдⷭ҇и, воззва́хъ: стiхи̑ры воскрⷭ҇ны г҃: и҆ @восто́ченъ@{@А҆нато́лiевъ@} а҃: и҆ пра́здника s҃, поє́мыѧ на са́мый пра́здникъ. Сла́ва, пра́здника: И҆ ны́нѣ, бг҃оро́диченъ а҃-й гла́са. На лiтíи стiхи̑ры, и҆ Сла́ва, и҆ ны́нѣ, пра́здника. На стiхо́внѣ стiхи̑ры воскрⷭ҇ны: Сла́ва, и҆ ны́нѣ, пра́здника. На благослове́нiи хлѣ́бѡвъ тропа́рь: Бцⷣе дв҃о: два́жды: и҆ пра́здника є҆ди́ножды. И҆ чте́нiе въ посла́нiихъ а҆пⷭ҇льскихъ.

На ѹ҆́трени: На Бг҃ъ гдⷭ҇ь: тропа́рь воскрⷭ҇нъ два́жды: Сла́ва, и҆ ны́нѣ, пра́здника. По каѳíсмахъ сѣда́льны воскрⷭ҇ны, съ бг҃орѡ́дичны и҆́хъ. И҆ чте́нiе въ толково́мъ є҆ѵⷢ҇лiи, недѣ́лѧ по воздви́женiи: и҆ непоро́чны: и҆ ѵ҆пакоѝ гла́са: и҆ чте́нiе недѣ́лѧ рѧ́дъ. Степє́нна: и҆ прокíменъ гла́са: и҆ Всѧ́кое дыха́нiе: є҆ѵⷢ҇лiе воскрⷭ҇но. Воскрⷭ҇нiе хрⷭ҇то́во: Ѱало́мъ н҃. Стiхи́ра воскрⷭ҇на: и҆ про́чее по ѻ҆бы́чаю.  Канѡ́нъ воскрⷭ҇нъ со i҆рмосо́мъ на д҃: и҆ бцⷣы на два̀, и҆ пра́здника на и҃. Катава́сiа пра́здника. По г҃-й пѣ́сни, конда́къ и҆ i҆́косъ пра́здника, и҆ сѣда́ленъ два́жды: и҆ чте́нiе пра́здника: По s҃-й пѣ́сни, конда́къ воскрⷭ҇нъ, и҆ i҆́косъ: и҆ про́логъ. На ѳ҃-й пѣ́сни пое́мъ Чтⷭ҇нѣ́йшꙋю. Свѣти́ленъ воскрⷭ҇нъ: Сла́ва, и҆ ны́нѣ, пра́здника: На хвали́техъ стiхи̑ры воскрⷭ҇ны д҃: и҆ пра́здника на д҃, со Сла́внымъ, съ припѣ̑вы пра́здника. Сла́ва, стiхи́ра є҆ѵⷢ҇льскаѧ: И҆ ны́нѣ, Пребл҃гослове́нна є҆сѝ: Славосло́вiе вели́кое. По Трист҃о́мъ тропа́рь воскрⷭ҇нъ, и҆ є҆ктєнiѝ, и҆ ѡ҆глаше́нiе стꙋдíтово. И҆схожде́нiе ѻ҆бы́чное въ притво́ръ. И҆ ча́съ а҃-й: и҆ коне́чный ѿпꙋ́стъ. На часѣ́хъ тропа́рь воскрⷭ҇нъ: Сла́ва, пра́здника: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ пра́здника, и҆ воскрⷭ҇нъ глаго́лемъ премѣнѧ́юще.

На лiтꙋргíи: Бл҃жє́нна гла́са, на s҃: и҆ пра́здника, пѣ́снь ѳ҃-ѧ, на д҃. По вхо́дѣ, тропа́рь воскрⷭ҇нъ и҆ пра́здника. Сла́ва, конда́къ воскрⷭ҇нъ: И҆ ны́нѣ, пра́здника. Прокíменъ днѐ, и҆ пра́здника. А҆пⷭ҇лъ и҆ є҆ѵⷢ҇лiе, недѣ́ли по воздви́женiи, и҆ днѐ. А҆ллилꙋ́iа, и҆ прича́стенъ пра́здника, и҆ днѐ.

[Зрѝ] Слꙋ́жба ст҃а́гѡ а҆пⷭ҇ла пое́тсѧ въ к҃в-й де́нь.

Вѣ́домо же бꙋ́ди: ꙗ҆́кѡ по ѿда́нiи пра́здника чⷭ҇тна́гѡ крⷭ҇та̀, ѿ к҃а-гѡ днѐ септе́мврiа мѣ́сѧца, начина́емъ стiхосло́вити на ѹ҆́трени по г҃ каѳȋсмы, твори́мъ же и҆ чтє́нiѧ д҃, кромѣ̀ про́лога. На вече́рни стiхологисꙋ́емъ каѳíсмꙋ и҃_i: Ко гдⷭ҇ꙋ внегда̀ скорбѣ́ти мѝ: А҆́ще ли бꙋ́детъ вели́кiй ст҃ы́й и҆мѣ́ѧй полѷеле́й, стiхосло́вимъ на ѹ҆́трени, в҃ каѳȋсмы: а҆ на вече́рни рѧдовꙋ́ю тре́тiю.

Сiѐ ѹ҆́бѡ вѣ́стно да бꙋ́детъ, ꙗ҆́кѡ ѿ недѣ́ли нача́ло взе́млетъ ѱалти́рь: сiе́ же ѿ понедѣ́льника сотворѧ́етсѧ, трѝ каѳȋсмы по всѧ̑ дни̑, до к҃-гѡ днѐ деке́мврiа мѣ́сѧца: въ недѣ́лѧхъ же на ѹ҆́трени стiхосло́вимъ по в҃ каѳȋсмы, прилага́емъ же и҆ полѷеле́й по всѧ̑ недѣ̑ли, до к҃-гѡ деке́мврiа. Ѿ к҃-гѡ же деке́мврiа не пое́тсѧ полѷеле́й, до д҃_i-гѡ i҆аннꙋа́рiа, до́ндеже ѿдае́тсѧ  пра́здникъ бг҃оѧвле́нiѧ, кромѣ̀ вели́кагѡ ст҃а́гѡ и҆мꙋ́щагѡ полѷеле́й. А҆ ѿ д҃_i-гѡ i҆аннꙋа́рiа, пое́мъ полѷеле́й по всѧ̑ недѣ̑ли, да́же до недѣ́ли сыропꙋ́стныѧ.

[Зрѝ] Катава́сiа ѿ дне́сь пое́тсѧ: Ѿве́рзꙋ ѹ҆ста̀ моѧ̑: до к҃а ное́мврiа.




