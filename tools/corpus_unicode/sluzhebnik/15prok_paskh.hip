  OCR:

  Библиотека святоотеческой литературы

  http://orthlib.ru



Во ст҃ꙋ́ю и҆ вели́кꙋю недѣ́лю па́схи.

На лiтꙋргíи, вмѣ́стѡ трист҃а́гѡ:

Е҆ли́цы во хрⷭ҇та̀ крⷭ҇ти́стесѧ, во хрⷭ҇та̀ ѡ҆блеко́стесѧ, а҆ллилꙋ́iа.

Прокíменъ, гла́съ и҃: Се́й де́нь є҆го́же сотворѝ гдⷭ҇ь, возра́дꙋемсѧ и҆ возвесели́мсѧ во́нь.

Стíхъ: И҆сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀.

А҆ллилꙋ́iа, гла́съ д҃:

Ты̀ воскре́съ ѹ҆ще́дриши сiѡ́на. Стíхъ: Гдⷭ҇ь съ нб҃сѐ на зе́млю призрѣ̀.

Прича́стенъ: Тѣ́ло хрⷭ҇то́во прiими́те, и҆сто́чника безсме́ртнагѡ вкꙋси́те. А҆ллилꙋ́iа, три́жды.

Въ тꙋ́же недѣ́лю ве́чера прокíменъ, гла́съ з҃:

Кто̀ бг҃ъ ве́лiй, ꙗ҆́кѡ бг҃ъ на́шъ; ты̀ є҆сѝ бг҃ъ творѧ́й чꙋдеса̀. Стíхъ а҃: Сказа́лъ є҆сѝ въ лю́дехъ си́лꙋ твою̀. Стíхъ в҃: Рѣ́хъ: ны́нѣ нача́хъ, сiѧ̀ и҆змѣ́на десни́цы вы́шнѧгѡ. Стíхъ г҃: Помѧнꙋ́хъ дѣла̀ гдⷭ҇нѧ, ꙗ҆́кѡ помѧнꙋ̀ ѿ нача́ла чꙋдеса̀ твоѧ̑. И҆ па́ки: Кто̀ бг҃ъ ве́лiй, ꙗ҆́кѡ бг҃ъ на́шъ:

Въ понедѣ́льникъ свѣ́тлыѧ седми́цы, на лiтꙋргíи прокíменъ, гла́съ и҃:

Во всю̀ зе́млю и҆зы́де вѣща́нiе и҆́хъ, и҆ въ концы̀ вселе́нныѧ глаго́лы и҆́хъ.. Стíхъ: Нб҃са̀ повѣ́даютъ сла́вꙋ бж҃iю, творе́нiе же рꙋкꙋ̀ є҆гѡ̀ возвѣща́етъ тве́рдь.

А҆ллилꙋ́iа, гла́съ а҃:

И҆сповѣ́дѧтъ нб҃са̀ чꙋдеса̀ твоѧ̑ гдⷭ҇и. Стíхъ: Бг҃ъ прославлѧ́емь въ совѣ́тѣ ст҃ы́хъ.

Прича́стенъ: Тѣ́ло хрⷭ҇то́во прiими́те:

Въ то́йже понедѣ́льникъ ве́чера, прокíменъ вели́кiй, гла́съ з҃:

Бг҃ъ на́шъ на нб҃сѝ и҆ на землѝ, всѧ̑ є҆ли̑ка восхотѣ̀, сотворѝ. Стíхъ: Во и҆схо́дѣ i҆и҃левѣ ѿ є҆гѵ́пта, до́мꙋ i҆а́кѡвлѧ и҆зꙿ люде́й ва̑рваръ, бы́сть i҆ꙋде́а ст҃ы́нѧ є҆гѡ̀. Стíхъ: Мо́ре ви́дѣ и҆ побѣжѐ, i҆ѻрда́нъ возврати́сѧ вспѧ́ть. Стíхъ: Что́ ти є҆́сть мо́ре, ꙗ҆́кѡ побѣ́гло є҆сѝ; и҆ тебѣ̀ i҆ѻрда́не, ꙗ҆́кѡ возврати́лсѧ є҆сѝ вспѧ́ть; И҆ па́ки: Бг҃ъ на́шъ на нб҃сѝ и҆ на землѝ:

Во вто́рникъ свѣ́тлыѧ седми́цы.

На лiтꙋргíи прокíменъ, гла́съ г҃. Пѣ́снь бцⷣы:

Вели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ. Стíхъ: Ꙗ҆́кѡ призрѣ̀ на смире́нiе рабы̀ своеѧ̀, се́ бо ѿ ны́нѣ ѹ҆блажа́тъ мѧ̀ всѝ ро́ди.

А҆ллилꙋ́iа, гла́съ и҃:

Воскреснѝ гдⷭ҇и въ поко́й тво́й, ты̀, и҆ кiвѡ́тъ ст҃ы́ни твоеѧ̀. Стíхъ: Клѧ́тсѧ гдⷭ҇ь дв҃дꙋ и҆́стиною, и҆ не ѿве́ржетсѧ є҆ѧ̀.

Прича́стенъ: Тѣ́ло хрⷭ҇то́во прiими́те:

Въ то́йже де́нь ве́чера прокíменъ, гла́съ и҃:

Гла́сомъ мои́мъ ко гдⷭ҇ꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ. Стíхъ а҃: Въ де́нь ско́рби моеѧ̀ бг҃а взыска́хъ: Стíхъ в҃: Ѿве́ржесѧ ѹ҆тѣ́шитисѧ дꙋша̀ моѧ̀. Стíхъ г҃: Бж҃е, во ст҃ѣ́мъ пꙋ́ть тво́й. И҆ па́ки: Гла́сомъ мои́мъ ко гдⷭ҇ꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ.

Въ сре́дꙋ свѣ́тлыѧ седми́цы, на лiтꙋргíи прокíменъ, гла́съ s҃:

Помѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ. Стíхъ: Слы́ши дщѝ, и҆ ви́ждь, и҆ приклонѝ ѹ҆́хо твоѐ.

А҆ллилꙋ́iа, гла́съ г҃:

Вели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ. Стíхъ: Ꙗ҆́кѡ призрѣ̀ на смире́нiе рабы̀ своеѧ̀, се́ бо ѿ ны́нѣ ѹ҆блажа́тъ мѧ̀ всѝ ро́ди.

Прича́стенъ: Тѣ́ло хрⷭ҇то́во прiими́те:

Въ то́йже де́нь ве́чера, прокíменъ вели́кiй, гла́съ з҃:

Внꙋшѝ бж҃е моли́твꙋ мою̀, и҆ не пре́зри моле́нiѧ моегѡ̀. Стíхъ: Вонми́ ми, и҆ ѹ҆слы́ши мѧ̀. Стíхъ: Ꙗ҆́кѡ ѹ҆клони́ша на мѧ̀ беззако́нiе. Стíхъ: А҆́зъ къ бг҃ꙋ воззва́хъ, и҆ гдⷭ҇ь ѹ҆слы́ша мѧ̀, ве́черъ и҆ заꙋ́тра и҆ полꙋ́дне. И҆ па́ки: Внꙋшѝ бж҃е, моли́твꙋ мою̀:

Въ четверто́къ свѣ́тлыѧ седми́цы, на лiтꙋргíи прокíменъ, гла́съ г҃:

По́йте бг҃ꙋ на́шемꙋ, по́йте, по́йте цр҃е́ви на́шемꙋ, по́йте. Стíхъ: Всѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованiѧ.

А҆ллилꙋ́iа, гла́съ д҃:

Налѧцы̀, ѹ҆спѣва́й и҆ црⷭ҇твꙋй и҆́стины ра́ди, и҆ кро́тости и҆ пра́вды. Стíхъ: Возлюби́лъ є҆сѝ пра́вдꙋ, и҆ возненави́дѣлъ є҆сѝ беззако́нiе.

Прича́стенъ: Тѣ́ло хрⷭ҇то́во прiими́те:

Въ то́йже де́нь ве́чера, прокíменъ вели́кiй, гла́съ з҃:

Возлюблю́ тѧ гдⷭ҇и, крѣ́посте моѧ̀, гдⷭ҇ь ѹ҆твержде́нiе моѐ, и҆ прибѣ́жище моѐ, и҆ и҆зба́витель мо́й. Стíхъ: Бг҃ъ мо́й, помо́щникъ мо́й, и҆ ѹ҆пова́ю на него̀. Стíхъ: Хвалѧ̀ призовꙋ̀ гдⷭ҇а, и҆ ѿ вра̑гъ мои́хъ спасꙋ́сѧ. Стíхъ: Ѹ҆слы́ша ѿ хра́ма ст҃а́гѡ своегѡ̀ гла́съ мо́й. И҆ па́ки: Возлюблю́ тѧ гдⷭ҇и, крѣ́посте моѧ̀:

Въ пѧто́къ свѣ́тлыѧ седми́цы:

На лiтꙋргíи прокíменъ, и҆ а҆ллилꙋ́iа, пи́сано на лiтꙋргíи въ понедѣ́льникъ свѣ́тлыѧ седми́цы.

Прича́стенъ: Тѣ́ло хрⷭ҇то́во прiими́те:

Въ то́йже де́нь ве́чера, прокíменъ вели́кiй, гла́съ и҃:

Да́лъ є҆сѝ достоѧ́нiе боѧ́щымсѧ тебѐ гдⷭ҇и. Стíхъ а҃: Ѿ конє́цъ землѝ къ тебѣ̀ воззва́хъ. Стíхъ в҃: Покры́юсѧ въ кро́вѣ кри́лъ твои́хъ. Стíхъ г҃: Та́кѡ воспою̀ и҆́мени твоемꙋ̀ во вѣ́ки. И҆ па́ки: Да́лъ є҆сѝ достоѧ́нiе боѧ́щымсѧ тебѐ гдⷭ҇и.

Въ сꙋббѡ́тꙋ свѣ́тлыѧ седми́цы, на лiтꙋргíи прокíменъ, гла́съ г҃:

Гдⷭ҇ь просвѣще́нiе моѐ, и҆ сп҃си́тель мо́й, когѡ̀ ѹ҆бою́сѧ; Стíхъ: Гдⷭ҇ь защи́титель живота̀ моегѡ̀, ѿ когѡ̀ ѹ҆страшꙋ́сѧ;

А҆ллилꙋ́iа, гла́съ є҃:

Гдⷭ҇ь воцр҃и́сѧ, въ лѣ́потꙋ ѡ҆блече́сѧ, ѡ҆блече́сѧ гдⷭ҇ь въ си́лꙋ и҆ препоѧ́сасѧ. Стíхъ: И҆́бо ѹ҆твердѝ вселе́ннꙋю, ꙗ҆́же не подви́житсѧ.

Прича́стенъ: Тѣ́ло хрⷭ҇то́во прiими́те:

Недѣ́лѧ в҃ по па́сцѣ, ѡ҆ ѳѡмѣ̀.

На ѹ҆́трени прокíменъ, гла́съ д҃: Похвалѝ i҆ерⷭ҇ли́ме гдⷭ҇а, хвалѝ бг҃а твоего̀ сiѡ́не. Стíхъ: Ꙗ҆́кѡ ѹ҆крѣпѝ верєѝ вра́тъ твои́хъ, бл҃гословѝ сы́ны твоѧ̑ въ тебѣ̀.

Е҆ѵⷢ҇лiе. Та́же, Воскрⷭ҇нiе хрⷭ҇то́во ви́дѣвше: три́жды.

На лiтꙋргíи трист҃о́е. Прокíменъ, гла́съ г҃:

Ве́лiй гдⷭ҇ь на́шъ, и҆ ве́лiѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀. Стíхъ: Хвали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ѹ҆слади́тсѧ хвале́нiе.

А҆ллилꙋ́iа, гла́съ и҃:

Прiиди́те, возра́дꙋемсѧ гдⷭ҇ви, воскли́кнемъ бг҃ꙋ сп҃си́телю на́шемꙋ. Стíхъ: Ꙗ҆́кѡ бг҃ъ ве́лiй гдⷭ҇ь, и҆ цр҃ь ве́лiй по все́й землѝ.

Прича́стенъ: Похвалѝ i҆ерⷭ҇ли́ме гдⷭ҇а, хвалѝ бг҃а твоего̀ сiѡ́не.

Въ тꙋ́же недѣ́лю ве́чера прокíменъ, гла́съ з҃:

Кто̀ бг҃ъ ве́лiй, ꙗ҆́кѡ бг҃ъ на́шъ: пи́санъ въ недѣ́лю па́схи ве́чера.

Въ сꙋббѡ́тꙋ на лiтꙋргíи прокíменъ, и҆ а҆ллилꙋ́iа, и҆ прича́стенъ преше́дшагѡ пра́здника, є҆го́же и҆ ѿдае́мъ. Пи́сано на лiтꙋргíи, въ недѣ́лю ѳѡминꙋ̀.

Недѣ́лѧ г҃ по па́сцѣ, ꙗ҆́же ѡ҆ мѷроно́сицахъ.

На ѹ҆́трени прокíменъ, гла́съ в҃:

Воста́ни гдⷭ҇и бж҃е мо́й, повелѣ́нiемъ, и҆́мже заповѣ́далъ є҆сѝ, и҆ со́нмъ люде́й ѡ҆бы́детъ тѧ̀. Стíхъ: Гдⷭ҇и бж҃е мо́й, на тѧ̀ ѹ҆пова́хъ, спаси́ мѧ ѿ всѣ́хъ гонѧ́щихъ мѧ̀, и҆ и҆зба́ви мѧ̀.

На лiтꙋргíи прокíменъ, гла́съ s҃:

Спасѝ гдⷭ҇и лю́ди твоѧ̑, и҆ бл҃гословѝ достоѧ́нiе твоѐ. Стíхъ: Къ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ.

А҆ллилꙋ́iа, гла́съ и҃:

Бл҃говоли́лъ є҆сѝ гдⷭ҇и, зе́млю твою̀, возврати́лъ є҆сѝ плѣ́нъ i҆а́кѡвль. Стíхъ: Ми́лость и҆ и҆́стина срѣто́стѣсѧ, пра́вда и҆ ми́ръ ѡ҆блобыза́стасѧ.

Прича́стенъ: Тѣ́ло хрⷭ҇то́во прiими́те:

Дрꙋгíй: Хвали́те гдⷭ҇а съ небе́съ:

Въ сꙋббѡ́тꙋ прокíменъ, а҆ллилꙋ́iа, и҆ прича́стенъ пра́здника.

Недѣ́лѧ д҃ по па́сцѣ, ѡ҆ разсла́бленномъ.

На ѹ҆́трени прокíменъ, гла́съ г҃:

Рцы́те во ꙗ҆зы́цѣхъ, ꙗ҆́кѡ гдⷭ҇ь воцр҃и́сѧ: и҆́бо и҆спра́ви вселе́ннꙋю, ꙗ҆́же не подви́житсѧ. Стíхъ: Воспо́йте гдⷭ҇ви пѣ́снь но́вꙋ, воспо́йте гдⷭ҇ви всѧ̀ землѧ̀.

На лiтꙋргíи прокíменъ, гла́съ а҃:

Бꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ѹ҆пова́хомъ на тѧ̀. Стíхъ:

Ра́дꙋйтесѧ пра́веднiи ѡ҆ гдⷭ҇ѣ, пра̑вымъ подоба́етъ похвала̀.

А҆ллилꙋ́iа, гла́съ є҃:

Ми́лѡсти твоѧ̑ гдⷭ҇и, во вѣ́къ воспою̀, въ ро́дъ и҆ ро́дъ. Стíхъ: Занѐ ре́клъ є҆сѝ: въ вѣ́къ млⷭ҇ть сози́ждетсѧ.

Прича́стенъ: Тѣ́ло хрⷭ҇то́во прiими́те:

Дрꙋгíй: Хвали́те гдⷭ҇а съ нб҃съ:

Въ сре́дꙋ преполове́нiѧ, прокíменъ, гла́съ г҃:

Ве́лiй гдⷭ҇ь на́шъ, и҆ ве́лiѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.

Стíхъ: Хвали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ѹ҆слади́тсѧ хвале́нiе.

А҆ллилꙋ́iа, гла́съ а҃: Помѧнѝ со́нмъ тво́й, є҆го́же стѧжа́лъ є҆сѝ и҆спе́рва. Стíхъ: Бг҃ъ же цр҃ь на́шъ пре́жде вѣ́ка, содѣ́ла спасе́нiе посредѣ̀ землѝ.

Прича́стенъ: Ꙗ҆ды́й мою̀ пло́ть, и҆ пiѧ́й мою̀ кро́вь, во мнѣ̀ пребыва́етъ, и҆ а҆́зъ въ не́мъ, речѐ гдⷭ҇ь.

Въ сꙋббѡ́тꙋ на лiтꙋргíи прокíменъ, и҆ а҆ллилꙋ́iа, и҆ прича́стенъ пра́здника.

Недѣ́лѧ є҃ по па́сцѣ, ѡ҆ самарѧны́нѣ.

На ѹ҆́трени прокíменъ, гла́съ д҃:

Воскреснѝ гдⷭ҇и, помозѝ на́мъ, и҆ и҆зба́ви на́съ и҆́мене твоегѡ̀ ра́ди. Стíхъ: Бж҃е, ѹ҆ши́ма на́шима ѹ҆слы́шахомъ, и҆ ѻ҆ц҃ы̀ на́ши возвѣсти́ша на́мъ.

На лiтꙋргíи прокíменъ, и҆ а҆ллилꙋ́iа: пи́саны въ четверто́къ на лiтꙋргíи свѣ́тлыѧ недѣ́ли.

Прича́стенъ: Тѣ́ло хрⷭ҇то́во прiими́те:

Дрꙋгíй: Хвали́те гдⷭ҇а съ небе́съ:

Недѣ́лѧ s҃ по па́сцѣ, ѡ҆ слѣпо́мъ.

На ѹ҆́трени прокíменъ, гла́съ є҃:

Воскреснѝ гдⷭ҇и бж҃е мо́й, да вознесе́тсѧ рꙋка̀ твоѧ̀, ꙗ҆́кѡ ты̀ ца́рствꙋеши во вѣ́ки. Стíхъ: И҆сповѣ́мсѧ тебѣ̀ гдⷭ҇и, всѣ́мъ срⷣцемъ мои́мъ, повѣ́мъ всѧ̑ чꙋдеса̀ твоѧ̑.

На лiтꙋргíи прокíменъ, гла́съ и҃: Помоли́тесѧ и҆ воздади́те гдⷭ҇ви бг҃ꙋ на́шемꙋ. Стíхъ: Вѣ́домъ во i҆ꙋде́и бг҃ъ, во i҆и҃ли ве́лiе и҆́мѧ є҆гѡ̀.

А҆ллилꙋ́iа, гла́съ и҃:

При́зри на мѧ̀, и҆ поми́лꙋй мѧ̀. Стíхъ: Стѡпы̀ моѧ̑ напра́ви по словесѝ твоемꙋ̀.

Прича́стенъ: Тѣ́ло хрⷭ҇то́во прiими́те:

Дрꙋгíй: Хвали́те гдⷭ҇а съ небе́съ: А҆ллилꙋ́iа, три́жды.

Въ сре́дꙋ на лiтꙋргíи всѐ послѣ́дованiе па́схи: а҆пⷭ҇лъ же и҆ є҆ѵⷢ҇лiе днѐ.

Въ четверто́къ s҃-ѧ недѣ́ли, вознесе́нiе гдⷭ҇не.

На ѹ҆́трени прокíменъ, гла́съ д҃:

Взы́де бг҃ъ въ воскликнове́нiи, гдⷭ҇ь во гла́сѣ трꙋ́бнѣмъ. Стíхъ: Всѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованiѧ.

На лiтꙋргíи трист҃о́е. Прокíменъ, гла́съ з҃:

Вознеси́сѧ на небеса̀ бж҃е, и҆ по все́й землѝ сла́ва твоѧ̀. Стíхъ: Гото́во срⷣце моѐ бж҃е, гото́во срⷣце моѐ, воспою̀ и҆ пою̀ во сла́вѣ мое́й.

А҆ллилꙋ́iа, гла́съ в҃:

Взы́де бг҃ъ въ воскликнове́нiи, гдⷭ҇ь во гла́сѣ трꙋ́бнѣмъ. Стíхъ: Всѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованiѧ.

Прича́стенъ: Взы́де бг҃ъ въ воскликнове́нiи, гдⷭ҇ь во гла́сѣ трꙋ́бнѣмъ. А҆ллилꙋ́iа, три́жды.

Въ то́йже четверто́къ ве́чера, прокíменъ, гла́съ з҃:

Бг҃ъ на́шъ на нб҃сѝ и҆ на землѝ: пи́санъ въ понедѣ́льникъ свѣ́тлыѧ седми́цы на вече́рни.

Недѣ́лѧ з҃ по па́сцѣ ст҃ы́хъ ѻ҆ц҃ъ.

На ѹ҆́трени прокíменъ, гла́съ s҃:

Гдⷭ҇и, воздви́гни си́лꙋ твою̀, и҆ прiидѝ во є҆́же спастѝ на́съ. Стíхъ: Пасы́й i҆и҃лѧ вонмѝ, наставлѧ́ѧй ꙗ҆́кѡ ѻ҆вча̀ i҆ѡ́сифа.

На лiтꙋргíи прокíменъ, гла́съ д҃, пѣ́снь ѻ҆ц҃є́въ:

Бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ, и҆ хва́льно и҆ просла́влено и҆́мѧ твоѐ во вѣ́ки. Стíхъ: Ꙗ҆́кѡ пра́веденъ є҆сѝ ѡ҆ всѣ́хъ, ꙗ҆̀же сотвори́лъ є҆сѝ на́мъ.

А҆ллилꙋ́iа, гла́съ а҃:

Бг҃ъ богѡ́въ гдⷭ҇ь глаго́ла, и҆ призва̀ зе́млю ѿ востѡ́къ со́лнца до за̑падъ. Стíхъ: Собери́те є҆мꙋ̀ прпⷣбныѧ є҆гѡ̀, завѣща́ющыѧ завѣ́тъ є҆гѡ̀ ѡ҆ же́ртвахъ.

Прича́стенъ: Хвали́те гдⷭ҇а съ нб҃съ:

Дрꙋгíй: Ра́дꙋйтесѧ: А҆ллилꙋ́iа.

Въ сꙋббѡ́тꙋ прокíменъ, и҆ а҆ллилꙋ́iа, и҆ прича́стенъ, пи́саны въ сꙋббѡ́тꙋ мѧсопꙋ́стнꙋю.

Въ недѣ́лю и҃-ю на ѹ҆́трени прокíменъ, гла́съ д҃:

Дх҃ъ тво́й бл҃гíй наста́витъ мѧ̀ на зе́млю пра́вꙋ. Стíхъ: Гдⷭ҇и, ѹ҆слы́ши моли́твꙋ мою̀, внꙋшѝ моле́нiе моѐ.

На лiтꙋргíи вмѣ́стѡ трист҃а́гѡ: Е҆ли́цы во хрⷭ҇та̀:

Прокíменъ, гла́съ и҃:

Во всю̀ зе́млю и҆зы́де вѣща́нiе и҆́хъ, и҆ въ концы̀ вселе́нныѧ глаго́лы и҆́хъ. Стíхъ: Нб҃са̀ повѣ́даютъ сла́вꙋ бж҃iю, творе́нiе же рꙋкꙋ̀ є҆гѡ̀ возвѣща́етъ тве́рдь.

А҆ллилꙋ́iа, гла́съ а҃:

Сло́вомъ гдⷭ҇нимъ нб҃са̀ ѹ҆тверди́шасѧ, и҆ дх҃омъ ѹ҆́стъ є҆гѡ̀ всѧ̀ си́ла и҆́хъ. Стíхъ: Съ нб҃сѐ призрѣ̀ гдⷭ҇ь, ви́дѣ всѧ̑ сы́ны человѣ́чєскiѧ.

Прича́стенъ: Дх҃ъ тво́й бл҃гíй наста́витъ мѧ̀ на зе́млю пра́вꙋ. А҆ллилꙋ́iа, три́жды.

Въ тꙋ́же недѣ́лю ве́чера, прокíменъ, гла́съ з҃:

Кто̀ бг҃ъ ве́лiй: пи́санъ въ недѣ́лю па́схи на вече́рни.

Въ понедѣ́льникъ ст҃а́гѡ дх҃а, на лiтꙋргíи трист҃о́е, прокíменъ, гла́съ s҃:

Спасѝ гдⷭ҇и, лю́ди твоѧ̑, и҆ бл҃гословѝ достоѧ́нiе твоѐ. Стíхъ: Къ тебѣ̀ гдⷭ҇и, воззовꙋ̀: бж҃е мо́й, да не премолчи́ши ѿ менѐ.

А҆ллилꙋ́iа, гла́съ в҃:

Поми́лꙋй мѧ̀ бж҃е, по вели́цѣй млⷭ҇ти твое́й. Стíхъ: Не ѿве́ржи менѐ ѿ лица̀ твоегѡ̀, и҆ дх҃а твоегѡ̀ ст҃а́гѡ не ѿимѝ ѿ менѐ.

Прича́стенъ: Дх҃ъ тво́й благíй наста́витъ мѧ̀ на зе́млю пра́вꙋ. А҆ллилꙋ́iа, три́жды.

Въ сꙋббѡ́тꙋ на лiтꙋргíи прокíменъ, а҆ллилꙋ́iа и҆ прича́стенъ пра́здникꙋ.

Недѣ́лѧ а҃-ѧ, всѣ́хъ ст҃ы́хъ.

На ѹ҆́трени прокíменъ, гла́съ и҃:

Воцари́тсѧ гдⷭ҇ь во вѣ́къ, бг҃ъ тво́й сiѡ́не, въ ро́дъ и҆ ро́дъ. Стíхъ: Хвалѝ дꙋшѐ моѧ̀ гдⷭ҇а, восхвалю̀ гдⷭ҇а въ животѣ̀ мое́мъ.

На лiтꙋргíи прокíменъ, гла́съ и҃:

Помоли́тесѧ и҆ воздади́те гдⷭ҇ви бг҃ꙋ на́шемꙋ.

И҆ ст҃ы̑мъ, гла́съ д҃: Ди́венъ бг҃ъ во ст҃ы́хъ свои́хъ:

А҆ллилꙋ́iа, гла́съ д҃:

Воззва́ша пра́веднiи, и҆ гдⷭ҇ь ѹ҆слы́ша и҆́хъ.

Стíхъ: Мно́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь.

Прича́стенъ: Хвали́те гдⷭ҇а съ нб҃съ:

Дрꙋгíй: Ра́дꙋйтесѧ пра́веднiи ѡ҆ гдⷭ҇ѣ:


