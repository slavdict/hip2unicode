    OCR:

    Библиотека святоотеческой литературы

    http://orthlib.ru





Мѣ́сѧца тогѡ́же въ л҃а-й де́нь.

Прпⷣбныѧ ма́тере на́шеѧ мела́нiи ри́млѧныни.

Предписа́сѧ же слꙋ́жба є҆ѧ̀ въ л҃ де́нь: зане́же пра́здникъ ѿдае́тсѧ въ л҃а де́нь, и҆ пое́тсѧ всѧ̀ слꙋ́жба пра́здника є҆ди́нагѡ.

Ве́черъ ѻ҆бы́чнаѧ каѳíсма. На Гдⷭ҇и, воззва́хъ: стiхи̑ры на s҃, поє́мыѧ на са́мый пра́здникъ. Сла́ва, и҆ ны́нѣ, самогла́сна: А҆́ѵгꙋстꙋ є҆динонача́льствꙋющꙋ: Прокíменъ днѐ. Вхо́да нѣ́сть. Паремíй не чте́мъ. Та́же: Сподо́би, гдⷭ҇и: и҆ є҆ктенiа̀: И҆спо́лнимъ вече́рнюю моли́твꙋ: На стiхо́внѣ стiхи̑ры пра́здника, со стiхѝ и҆́хъ: Сла́ва, и҆ ны́нѣ, пра́здника. По Ны́нѣ ѿпꙋща́еши: и҆ по трист҃о́мъ тропа́рь пра́здника. Та́же, є҆ктенiа̀: Поми́лꙋй на́съ, бж҃е: и҆ ѿпꙋ́стъ. Ст҃а́го же, и҆́же на рѧдꙋ̀, помина́емъ на ѿпꙋ́стѣ.

Полꙋ́нощницꙋ пое́мъ по ѻ҆бы́чаю съ каѳíсмою, и҆ тропарѝ глаго́лемъ рѧдѡвы́ѧ, и҆ моли́твꙋ глаго́лемъ: Помѧнѝ, гдⷭ҇и, въ наде́жди воскресе́нiѧ: и҆ ѿпꙋ́стъ.

На ѹ҆́трени, на Бг҃ъ гдⷭ҇ь: тропа́рь пра́здника три́жды. По каѳíсмахъ сѣда́льны пра́здника, и҆ чте́нiе пра́здника. Канѡ́нъ  пе́рвый со i҆рмосо́мъ на и҃: Дрꙋгíй канѡ́нъ со i҆рмосо́мъ на s҃: i҆рмосы̀ ѻ҆бою̀ канѡ́нѡвъ по два́жды. Катава́сiа, i҆рмо́съ пе́рвагѡ канѡ́на, на схо́дѣ. По г҃-й пѣ́сни ѵ҆пакоѝ, гла́съ и҃: Нача́токъ ꙗ҆зы́кѡвъ: По s҃-й пѣ́сни конда́къ пра́здника и҆ i҆́косъ. На ѳ҃-й пѣ́сни Честнѣ́йшꙋю, не пое́мъ, но пое́мъ припѣ́вы пра́здника, ꙗ҆́коже и҆ на са́мый пра́здникъ. Свѣти́ленъ пра́здника є҆ди́ножды. Сла́ва, и҆ ны́нѣ, то́йже. На хвали́техъ стiхи̑ры пра́здника на д҃. Сла́ва, гла́съ s҃: Е҆гда̀ вре́мѧ: И҆ ны́нѣ, гла́съ в҃: Дне́сь хрⷭ҇то́съ въ виѳлее́мѣ: И҆ славосло́вiе вели́кое. По трист҃о́мъ тропа́рь пра́здника. Е҆ктєнiѝ, и҆ ѿпꙋ́стъ, и҆ ѻ҆бы́чное и҆схожде́нiе въ притво́ръ. И҆ ча́съ пе́рвый. Тропа́рь и҆ конда́къ пра́здника.

На лiтꙋргíи бл҃жє́нна ѻ҆бои́хъ канѡ́нѡвъ пѣ́снь ѳ҃-ѧ, на и҃. А҆нтiфѡ́нѡвъ же пра́здника не глаго́лемъ. По вхо́дѣ тропа́рь пра́здника: Сла́ва, и҆ ны́нѣ, конда́къ пра́здника. Та́же, трист҃о́е. Прокíменъ, а҆ллилꙋ́iа и҆ прича́стенъ пра́здника. А҆пⷭ҇лъ и҆ є҆ѵⷢ҇лiе днѐ.

<Мⷬ҇> А҆́ще ли слꙋчи́тсѧ ѿда́нiе ржⷭ҇тва̀ хрⷭ҇то́ва въ недѣ́лю.

На ма́лѣй вече́рни, стiхи̑ры воскрⷭ҇ны и҆ бцⷣы по ѻ҆бы́чаю.

На вели́цѣй вече́рни, каѳíсма а҃: Блаже́нъ мꙋ́жъ: На Гдⷭ҇и, воззва́хъ: стiхи̑ры воскрⷭ҇ны г҃, и҆ пра́здника д҃, гла́съ в҃: Прiиди́те, возра́дꙋемсѧ гдⷭ҇еви: и҆ ст҃ы́хъ г҃. Сла́ва, ст҃ы́хъ, гла́съ s҃: Па́мѧть соверша́емъ: И҆ ны́нѣ, пра́здника, гла́съ в҃: А҆́ѵгꙋстꙋ є҆динонача́льствꙋющꙋ на землѝ: Вхо́дъ, прокíменъ днѐ. На лiтíи стiхи̑ры пра́здника. Сла́ва, гла́съ є҃: Волсвѝ персíдстiи: И҆ ны́нѣ, гла́съ s҃: Ликꙋ́ютъ а҆́гг҃ли: На стiхо́внѣ стiхи̑ры воскрⷭ҇ны. Сла́ва, ст҃ы́хъ, гла́съ s҃: Свѧще́нныхъ па́мѧть: И҆ ны́нѣ, пра́здника. На благослове́нiи хлѣ́бѡвъ тропа́рь, Бцⷣе дв҃о: два́жды, и҆ ст҃ы́хъ є҆ди́ножды: Благовѣствꙋ́й, i҆ѡ́сифе: та́же чте́нiе въ посла́нiихъ а҆пⷭ҇льскихъ.

На ѹ҆́трени на Бг҃ъ гдⷭ҇ь тропа́рь воскрⷭ҇нъ, два́жды. Сла́ва, ст҃ы́хъ: И҆ ны́нѣ, пра́здника. По каѳíсмахъ сѣда́льны воскрⷭ҇ны, и҆ бг҃оро́дичны и҆́хъ, и҆ чте́нiе во є҆ѵⷢ҇лiи толково́мъ, недѣ́лѧ по ржⷭ҇твѣ̀  хрⷭ҇то́вѣ: та́же непоро́чны, съ трѡпарѝ и҆́хъ, ѵ҆пакоѝ гла́са, и҆ чте́нiе пра́здника. Степє́нна, и҆ прокíменъ гла́са, и҆ Всѧ́кое дыха́нiе: Е҆ѵⷢ҇лiе воскрⷭ҇но, и҆ Воскрⷭ҇нiе хрⷭ҇то́во: По н҃-мъ ѱалмѣ̀ стiхи́ра воскрⷭ҇на. Канѡ́нъ воскрⷭ҇нъ, со i҆рмосо́мъ на д҃, и҆ ст҃ы́хъ на д҃, и҆ пра́здника, ѻ҆́ба канѡ́на на s҃. Катава́сiа пра́здника, i҆рмо́съ пе́рвагѡ канѡ́на. По г҃ пѣ́сни конда́къ ст҃ы́хъ, и҆ i҆́косъ, и҆ сѣда́ленъ и҆́хъ. Сла́ва, и҆ ны́нѣ, пра́здника. И҆ чте́нiе. По s҃ пѣ́сни конда́къ пра́здника, и҆ i҆́косъ. На ѳ҃ пѣ́сни пое́мъ Честнѣ́йшꙋю: Свѣти́ленъ воскрⷭ҇нъ: Сла́ва, ст҃ы́хъ: И҆ ны́нѣ, пра́здника. На хвали́техъ стiхи̑ры воскрⷭ҇ны д҃: и҆ пра́здника самогла́сны д҃, гла́съ д҃: Весели́тесѧ, првⷣнiи: съ припѣ̑вы: Сла́ва, ст҃ы́хъ, гла́съ и҃: Кро́вь и҆ ѻ҆́гнь: И҆ ны́нѣ, Пребл҃гослове́нна є҆сѝ: Славосло́вiе вели́кое. По трист҃о́мъ, тропа́рь воскрⷭ҇нъ, Е҆ктєнiѝ, И҆ ѿпꙋ́стъ: И҆ ѡ҆глаше́нiе стꙋдíтово. И҆ ѻ҆бы́чное и҆схожде́нiе. И҆ пое́мъ, Сла́ва, и҆ ны́нѣ, стiхи́рꙋ є҆ѵⷢ҇льскꙋю, и҆ ча́съ пе́рвый въ притво́рѣ. На а҃-мъ часѣ̀ тропа́рь воскрⷭ҇нъ: Сла́ва, пра́здника: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: Конда́къ пра́здника. На г҃-мъ часѣ̀ тропа́рь воскрⷭ҇нъ: Сла́ва, ст҃ы́хъ: И҆ ны́нѣ, бг҃оро́диченъ часѡ́въ. Конда́къ пра́здника и҆ ст҃ы́хъ, премѣнѧ́юще глаго́лемъ.

На лiтꙋргíи: Бл҃жє́нна гла́са, на д҃: и҆ пра́здника а҃-гѡ канѡ́на, пѣ́снь ѳ҃, на д҃: и҆ ст҃ы́хъ, пѣ́снь s҃, на д҃. По вхо́дѣ тропа́рь воскрⷭ҇нъ, и҆ пра́здника, и҆ ст҃ы́хъ: Сла́ва, конда́къ ст҃ы́хъ: И҆ ны́нѣ, пра́здника. Прокíменъ пра́здника, и҆ ст҃ы́хъ: Ди́венъ бг҃ъ во ст҃ы́хъ свои́хъ: А҆пⷭ҇лъ, къ гала́тѡмъ, зача́ло с҃. А҆ллилꙋ́iа, пра́здника. Е҆ѵⷢ҇лiе матѳе́а, зача́ло д҃. Прича́стенъ: Хвали́те гдⷭ҇а: Дрꙋгíй, пра́здника.

[зрѝ] А҆́ще ли слꙋчи́тсѧ попра́зднство, и҆лѝ ѿда́нiе ржⷭ҇тва̀ хрⷭ҇то́ва въ сꙋббѡ́тꙋ.

Въ пѧто́къ ве́чера: На Гдⷭ҇и, воззва́хъ: Сла́ва, и҆ ны́нѣ, пра́здника: А҆ бг҃оро́диченъ пе́рвый настоѧ́щагѡ гла́са не пое́мъ.


