    OCR:

    Библиотека святоотеческой литературы

    http://orthlib.ru



(л. сн҃s)

Прокíмени, а҆ллилꙋiа́рє, и҆ прича́стни дневнíи.

Въ понедѣ́льникъ, прокíменъ, гла́съ д҃: Творѧ́й а҆́гг҃лы своѧ̀ дх҃и, и҆ слꙋги̑ своѧ̀ пла́мень ѻ҆́гненный. Стíхъ: Благословѝ дꙋшѐ моѧ̀ гдⷭ҇а, гдⷭ҇и бж҃е мо́й, возвели́чилсѧ є҆сѝ sѣлѡ̀. А҆ллилꙋ́iа, гла́съ є҃: Хвали́те гдⷭ҇а всѝ а҆́гг҃ли є҆гѡ̀, хвали́те є҆го̀ всѧ̑ си̑лы є҆гѡ̀. Стíхъ: Ꙗ҆́кѡ то́й речѐ, и҆ бы́ша: то́й повелѣ̀, и҆ созда́шасѧ. Прича́стный: Творѧ́й а҆́гг҃лы своѧ̀ дх҃и, и҆ слꙋги̑ своѧ̀ пла́мень ѻ҆́гненный.

Во вто́рникъ, прокíменъ, гла́съ з҃: Возвесели́тсѧ првⷣникъ ѡ҆ гдⷭ҇ѣ, и҆ ѹ҆пова́етъ на него̀. Стíхъ: Ѹ҆слы́ши бж҃е гла́съ мо́й, внегда̀ моли́ти ми сѧ къ тебѣ̀. А҆ллилꙋ́iа, гла́съ д҃: Првⷣникъ ꙗ҆́кѡ фíнiѯъ процвѣте́тъ, ꙗ҆́кѡ ке́дръ, и҆́же въ лiва́нѣ, ѹ҆мно́житсѧ. Стíхъ: Насажде́ни въ домꙋ̀ гдⷭ҇ни, во дво́рѣхъ бг҃а на́шегѡ процвѣтꙋ́тъ. Прича́стный: Въ па́мѧть вѣ́чнꙋю:

Въ сре́дꙋ, прокíменъ, гла́съ г҃. Пѣ́снь бцⷣы: Вели́читъ дш҃а̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ. Стíхъ: Ꙗ҆́кѡ призрѣ̀ на смире́нiе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди. А҆ллилꙋ́iа, гла́съ и҃: Слы́ши дщѝ и҆ ви́ждь, и҆ приклонѝ ѹ҆́хо твоѐ. Стíхъ: Лицꙋ̀ твоемꙋ̀ помо́лѧтсѧ бога́тiи лю́дстiи. Прича́стный: Ча́шꙋ спасе́нiѧ прiимꙋ̀ и҆ и҆́мѧ гдⷭ҇не призовꙋ̀.

Въ четверто́къ, прокíменъ, гла́съ и҃: Во всю̀ зе́млю и҆зы́де вѣща́нiе и҆́хъ, и҆ въ концы̀ вселе́нныѧ глаго́лы и҆́хъ. Стíхъ: Нб҃са̀ повѣ́даютъ сла́вꙋ бж҃iю: творе́нiе же рꙋкꙋ̀ є҆гѡ̀ возвѣща́етъ тве́рдь. А҆ллилꙋ́iа, гла́съ а҃: И҆сповѣ́дѧтъ нб҃са̀ чꙋдеса̀ твоѧ̀ гдⷭ҇и, и҆́бо и҆́стинꙋ твою̀ въ цр҃кви ст҃ы́хъ. Стíхъ: Бг҃ъ (л. сн҃s ѡ҆б.) прославлѧ́емь въ совѣ́тѣ ст҃ы́хъ. Прича́стный: Во всю̀ зе́млю и҆зы́де вѣща́нiе и҆́хъ, и҆ въ концы̀ вселе́нныѧ глаго́лы и҆́хъ.

Въ пѧто́къ, прокíменъ, гла́съ з҃: Возноси́те гдⷭ҇а бг҃а на́шего, и҆ покланѧ́йтесѧ подно́жiю нѡ́гꙋ є҆гѡ̀, ꙗ҆́кѡ ст҃о є҆́сть. Стíхъ: Гдⷭ҇ь воцр҃и́сѧ, да гнѣ́ваютсѧ лю́дiе. А҆ллилꙋ́iа, гла́съ а҃: Помѧнѝ со́нмъ тво́й, є҆го́же стѧжа́лъ є҆сѝ и҆спе́рва. Стíхъ: Бг҃ъ же цр҃ь на́шъ пре́жде вѣ́ка, содѣ́ла спасе́нiе посредѣ̀ землѝ. Прича́стный: Спасе́нiе содѣ́лалъ є҆сѝ посредѣ̀ землѝ бж҃е.

Въ сꙋббѡ́тꙋ, прокíменъ, гла́съ и҃: Весели́тесѧ ѡ҆ гдⷭ҇ѣ, и҆ ра́дꙋйтесѧ првⷣнiи. Стíхъ: Бл҃же́ни и҆́хже ѡ҆ста́вишасѧ беззакѡ́нiѧ, и҆ и҆́хже прикры́шасѧ грѣсѝ. И҆ ѹ҆ме́ршымъ, гла́съ s҃: Дꙋ́ши и҆́хъ во бл҃ги́хъ водворѧ́тсѧ. А҆ллилꙋ́iа, гла́съ д҃: Воззва́ша пра́веднiи, и҆ гдⷭ҇ь ѹ҆слы́ша и҆̀хъ, и҆ ѿ всѣ́хъ скорбе́й и҆́хъ и҆зба́ви и҆̀хъ.Стíхъ: Мнѡ́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь. Стíхъ: Бл҃же́ни ꙗ҆̀же и҆збра́лъ, и҆ прiѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ. Прича́стный: Ра́дꙋйтесѧ првⷣнiи ѡ҆ гдⷭ҇ѣ: Дрꙋгíй: Бл҃же́ни ꙗ҆̀же и҆збра́лъ и҆ прiѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.