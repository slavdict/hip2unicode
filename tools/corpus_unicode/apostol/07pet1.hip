    OCR:

    Библиотека святоотеческой литературы

    http://orthlib.ru



(л. ѯ҃а)

Знамена̑нiѧ петро́вы є҆пiсто́лiи пе́рвыѧ.

[а҃] Ѡ҆ пакибытiѝ ѡ҆ хрⷭ҇тѣ̀, и҆ ѡ҆ терпѣ́нiи напа́сти, и҆ ѡ҆ спасе́нiи, вѣ́рѣ проповѣ́даннѣй проро́ки.

[в҃] Ѡ҆ ѹ҆пова́нiи, и҆ ст҃ы́ни, и҆ ѡ҆ до́лжномъ къ сн҃оположе́нiю, и҆ крѣ́пкомъ жи́тельствѣ.

[г҃] Ѡ҆ є҆́же досто́йнѡ сыновле́нiю ѡ҆ хрⷭ҇тѣ̀ жи́тельствовати, въ сла́вꙋ бг҃ꙋ, и҆ по́льзꙋ внѣ́шнихъ.

[д҃] Ѡ҆ є҆́же къ нача́льствꙋющымъ повинова́нiи, и҆ ѡ҆ братолю́бiи, и҆ бл҃гоче́стiи.

[а҃] Въ не́мже ѡ҆ покоре́нiи ра̑бъ, и҆ неsлоимѣ́тельнѣ терпѣ́нiи хрⷭ҇та̀ ра́ди.

[в҃] Ѡ҆ покоре́нiи же́нъ, и҆ сочета́нiи къ мꙋжє́мъ, и҆ спасе́нiи дх҃о́внѣмъ во ѻ҆́бразъ са́рринъ.

[г҃] Ѡ҆ помога́нiи мꙋже́й къ жена́мъ.

[д҃] Ѡ҆ послꙋша́нiи и҆ неsло́бiи ко всѣ̑мъ, є҆гѡ́же ѻ҆́бразъ человѣколю́бiе бж҃iе, є҆́же при нѡ́и, на на́съ же ми́лость є҆́сть креще́нiемъ хрⷭ҇то́вымъ.

[є҃] Ѡ҆ ѿложе́нiи sлы́хъ дѣѧ́нiй, и҆ воспрiѧ́тiи дх҃о́вныхъ плодѡ́въ, по разли́чiю дарѡ́въ.

[s҃] Ꙗ҆́кѡ соѻбще́нiемъ є҆́же во хрⷭ҇та̀, ѡ҆долѣ́ти подоба́етъ страсте́мъ.

[а҃] Ѹ҆че́нiе пресвѵ́терѡмъ, ѡ҆ блюде́нiи ста́да.

[в҃] Въ не́мже ѡ҆ ѻ҆бще́нiи и҆ смиреномꙋ́дрiи ко всѧ́комꙋ, на побѣ́дꙋ дiа́вола.

[г҃] Моли́тва ѡ҆ соверше́нiи вѣ́рꙋющихъ. (л. ѯ҃а ѡ҆б.)

Сказа́нiе пе́рвагѡ посла́нiѧ ст҃а́гѡ а҆пⷭ҇ла петра̀.

Сiѐ пи́шетъ бл҃же́нный пе́тръ посла́нiе ѹ҆чи́тельно сꙋ́щымъ въ разсѣ́ѧнiи i҆ꙋде́ємъ, и҆ бы́вшымъ хрiстiа́нѡмъ: поне́же бо ѿ i҆ꙋдє́й вѣ́роваша, ѹ҆твержда́етъ и҆̀хъ. И҆ пе́рвѣе ѹ҆́бѡ повѣ́дꙋетъ и҆ сказꙋ́етъ, ꙗ҆́кѡ ꙗ҆́же во хрⷭ҇та̀ вѣ́ра ѿ прорѡ́къ возвѣсти́сѧ, и҆ тѣ́ми и҆зꙿѧсни́сѧ, є҆́же кро́вiю є҆гѡ̀ и҆збавле́нiе: и҆ ꙗ҆́кѡ тѣ́ми и҆ ꙗ҆зы́кѡмъ благовѣсти́шасѧ всѧ̑, въ нѧ́же жела́ютъ а҆́гг҃ли прини́кнꙋти. Та́же совѣща́въ досто́йнѡ зва́вшемꙋ жи́тельствовати, повелѣва́етъ и҆ цр҃ѧ̀ почита́ти: жена́мъ же и҆ мꙋжє́мъ є҆диномы́слiе завѣщава́етъ. И҆ ѡ҆ нра́вѣхъ наказа́въ ма́лѡ, повѣ́дꙋетъ, ꙗ҆́кѡ и҆ во а҆́дѣ бы́сть ѿ гдⷭ҇а про́повѣдь спасе́нiѧ и҆ воскресе́нiѧ, да и҆ пре́жде ѹ҆ме́ршiи воскре́снꙋтъ, и҆ сꙋ́дѧтсѧ ѹ҆́бѡ съ пло́тiю: благода́тiю же воскресе́нiѧ пребꙋ́дꙋтъ, и҆ ꙗ҆́кѡ кончи́на всѣ́хъ ѹ҆жѐ прибли́жисѧ: и҆ подоба́етъ всѣ́мъ готѡ́вымъ бы́ти, ꙗ҆́кѡ сло́во ѿда́ти сꙋдiѝ. и҆ та́кѡ скончава́етъ посла́нiе. (л. ѯ҃в)

СОБО́РНОЕ ПОСЛА́НIЕ ПЕ́РВОЕ

СТ҃А́ГѠ А҆ПО́СТОЛА ПЕТРА̀.

Глава̀ пе́рваѧ.

(заⷱ н҃и) сⷯ а҃ Пе́тръ а҆пⷭ҇лъ i҆и҃съ хрⷭ҇то́въ, и҆збра́ннымъ прише́льцємъ разсѣ́ѧнiѧ, по́нта, галатíи, каппадокíи, а҆сíи и҆ вiѳѷнíи, в҃ По прозрѣ́нiю бг҃а ѻ҆ц҃а̀, во ст҃ы́ню дх҃а, въ послꙋша́нiе и҆ кропле́нiе кро́ве i҆и҃съ хрⷭ҇то́вы благода́ть ва́мъ и҆ ми́ръ да ѹ҆мно́житсѧ.

Престꙋпѝ пѧткꙋ̀.

(заⷱ) [а҃] г҃ Блгⷭ҇ве́нъ бг҃ъ* и҆ ѻ҆ц҃ъ гдⷭ҇а на́шегѡ i҆и҃съ хрⷭ҇та̀, и҆́же по мно́зѣй свое́й млⷭ҇ти порожде́й на́съ во ѹ҆пова́нiе жи́во, воскрⷭ҇нiемъ i҆и҃съ хрⷭ҇то́вымъ ѿ ме́ртвыхъ, д҃ Въ наслѣ́дiе нетлѣ́нно, и҆ нескве́рно, и҆ неꙋвѧда́емо, соблюде́но на нб҃сѣ́хъ ва́съ ра́ди: є҃ И҆̀же си́лою бж҃iею соблюде́ни вѣ́рою, во спасе́нiе гото́вое ꙗ҆ви́тисѧ во (л. ѯ҃в ѡ҆б.) вре́мѧ послѣ́днее. s҃ Ѡ҆ не́мже ра́дꙋйтесѧ, ма́лѡ ны́нѣ, а҆́ще лѣ́по є҆́сть, приско́рбни бы́вше въ разли́чныхъ напа́стехъ: з҃ Да и҆скꙋше́нiе ва́шеѧ вѣ́ры, многочестнѣ́йше зла́та ги́бнꙋща, ѻ҆гне́мъ же и҆скꙋше́на, ѡ҆брѧ́щетсѧ въ похвалꙋ̀ и҆ че́сть и҆ сла́вꙋ, во ѿкрове́нiи i҆и҃съ хрⷭ҇то́вѣ. и҃ Е҆го́же не ви́дѣвше лю́бите, и҆ на него́же ны́нѣ не зрѧ́ще, вѣ́рꙋюще же, ра́дꙋетесѧ ра́достiю неизглаго́лаиною и҆ просла́вленною: ѳ҃ Прiе́млюще кончи́нꙋ вѣ́рѣ ва́шей, спасе́нiе дꙋша́мъ.

Коне́цъ паремiѝ пе́рвыѧ. Чтѝ пѧткꙋ̀:

_i҃ Ѡ҆ не́мже спасе́нiи взыска́ша и҆ и҆спыта́ша прⷪ҇ро́цы, и҆̀же ѡ҆ ва́шей бл҃года́ти прореко́ша: а҃_i И҆спыта́юще, въ каково̀ и҆лѝ въ ко́е вре́мѧ ꙗ҆влѧ́ше въ ни́хъ дх҃ъ хрⷭ҇то́въ, пре́жде свидѣ́тельствꙋѧ ѡ҆ хрⷭ҇то́выхъ стрⷭ҇те́хъ, и҆ ꙗ҆̀же по си́хъ сла́вахъ. в҃_i И҆̀мже ѿкры́сѧ, ꙗ҆́кѡ не и҆̀мъ самѣ́мъ, но на́мъ слꙋжа́хꙋ сiѧ̑, ꙗ҆̀же ны́нѣ возвѣсти́шасѧ ва́мъ благовѣствова́вшими ва́мъ дх҃омъ ст҃ы́мъ, по́сланнымъ съ нб҃сѐ, въ нѧ́же жела́ютъ а҆́гг҃ли прини́кнꙋти.

Престꙋпѝ пѧткꙋ̀.

(заⷱ) [в҃] г҃_i Тѣ́мже возлю́бленнiи препоѧ́савше чре́сла помышле́нiѧ ва́шегѡ, трезвѧ́щесѧ, соверше́ннѣ ѹ҆пова́йте на приноси́мꙋю ва́мъ благода́ть, ѿкрове́нiемъ i҆и҃съ хрⷭ҇то́вымъ: д҃_i Ꙗ҆́кѡ ча̑да послꙋша́нiѧ, не преѡбразꙋ́ющесѧ пе́рвыми невѣ́дѣнiѧ ва́шегѡ похотѣ́нiи: є҃_i Но по зва́вшемꙋ вы̀ ст҃о́мꙋ, и҆ са́ми ст҃и во (л. ѯ҃г) все́мъ житiѝ бꙋ́дите. s҃_i Занѐ пи́сано є҆́сть: ст҃и бꙋ́дите, ꙗ҆́кѡ а҆́зъ ст҃ъ є҆́смь. з҃_i И҆ а҆́ще ѻ҆ц҃а̀ называ́ете нелицемѣ́рнѡ сꙋдѧ́ща комꙋ́ждо по дѣ́лꙋ, со стра́хомъ житiѧ̀ ва́шегѡ вре́мѧ жи́тельствꙋйте: и҃_i Вѣ́дѧще, ꙗ҆́кѡ не и҆стлѣ́ннымъ сребро́мъ, и҆лѝ зла́томъ и҆зба́вистесѧ ѿ сꙋ́етнагѡ ва́шегѡ житiѧ̀ ѻ҆ц҃ы̀ пре́даннагѡ: ѳ҃_i Но честно́ю кро́вiю, ꙗ҆́кѡ а҆́гнца непоро́чна, и҆ пречи́ста хрⷭ҇та̀.

Коне́цъ паремiѝ вторы́ѧ.

к҃ Предꙿꙋвѣ́дена ѹ҆́бѡ пре́жде сложе́нiѧ мíра, ꙗ҆́вльшасѧ же въ послѣ́днѧѧ лѣ́та ва́съ ра́ди, к҃а И҆̀же є҆гѡ̀ ра́ди вѣ́рꙋете въ бг҃а, воздви́гшаго є҆го̀ и҆зꙿ ме́ртвыхъ, и҆ сла́вꙋ є҆мꙋ̀ да́вша, ꙗ҆́кѡ да вѣ́ра ва́ша, и҆ ѹ҆пова́нiе бꙋ́детъ на бг҃а. к҃в Дꙋ́шы ва́шѧ ѡ҆чи́стивше въ послꙋша́нiе и҆́стины дх҃омъ, въ братолю́бiе нелицемѣ́рно, ѿ чи́ста се́рдца дрꙋгъдрꙋ́га люби́те прилѣ́жнѡ. к҃г Порожде́ни не ѿ сѣ́мене и҆стлѣ́нна, но неистлѣ́нна, сло́вомъ жива́гѡ бг҃а, и҆ пребыва́юща во вѣ́ки. к҃д Занѐ всѧ́ка пло́ть ꙗ҆́кѡ трава̀, и҆ всѧ́ка сла́ва человѣ́ча ꙗ҆́кѡ цвѣ́тъ травны́й. и҆́зсше трава̀, и҆ цвѣ́тъ є҆ѧ̀ ѿпадѐ: к҃є Глаго́лъ же гдⷭ҇нь пребыва́етъ во вѣ́ки: се́ же є҆́сть глаго́лъ бл҃говѣствова́нный въ ва́съ.

Глава̀ втора́ѧ.

[г҃] сⷯ а҃ Ѿло́жше ѹ҆̀бо всѧ́кꙋ sло́бꙋ, и҆ всѧ́кꙋ ле́сть, и҆ лицемѣ́рiе, и҆ за́висть, и҆ всѧ̀ клевєты̀, в҃ Ꙗ҆́кѡ новорожде́ни младе́нцы, слове́сное и҆ неле́стное млеко̀ возлюби́те, ꙗ҆́кѡ да ѡ҆ не́мъ возрасте́те во спасе́нiе. г҃ Поне́же вкꙋси́сте, ꙗ҆́кѡ бл҃гъ (л. ѯ҃г ѡ҆б.) гдⷭ҇ь. д҃ Къ немꙋ́же приходѧ́ще, ка́мени жи́вꙋ, ѿ человѣ̑къ ѹ҆́бѡ ѹ҆ничиже́нꙋ, ѿ бг҃а же и҆збра́ннꙋ, че́стнꙋ: є҃ И҆ са́ми ꙗ҆́кѡ ка́менiе жи́во зижди́тесѧ во хра́мъ дꙋхо́венъ, свѧти́тельство ст҃о, возноси́ти жє́ртвы дꙋхо́вны, благопрiѧ́тны бг҃ови i҆и҃съ хрⷭ҇то́мъ.

Чтѝ пѧткꙋ̀:

s҃ Занѐ пи́сано є҆́сть въ писа́нiи: сѐ полага́ю въ сiѡ́нѣ ка́мень краеꙋго́ленъ, и҆збра́нъ, че́стенъ: и҆ вѣ́рꙋѧй во́нь, не постыди́тсѧ. з҃ Ва́мъ ѹ҆́бѡ че́сть вѣ́рꙋющымъ: а҆ проти́вѧщымсѧ ка́мень, є҆гѡ́же небрего́ша зи́ждꙋщiи, се́й бы́сть во главꙋ̀ ѹ҆́гла, и҆ ка́мень претыка́нiѧ, и҆ ка́мень собла́зна: и҃ Ѡ҆ не́мже и҆ претыка́ютсѧ, сло́вꙋ противлѧ́ющiисѧ, на не́же и҆ положе́ни бы́ша. ѳ҃ Вы́ же ро́дъ и҆збра́нъ, црⷭ҇кое свѧще́нiе ꙗ҆зы́къ ст҃ъ, лю́дiе ѡ҆бновле́нiѧ: ꙗ҆́кѡ да добродѣ́тєли возвѣститѐ, и҆зꙿ тмы̀ ва́съ призва́вшагѡ въ чꙋ́дный є҆гѡ̀ свѣ́тъ: _i҃ И҆̀же и҆ногда̀ не лю́дiе, ны́нѣ же лю́дiе бж҃iи: и҆̀же не поми́ловани, ны́нѣ же поми́ловани бы́сте.

Коне́цъ пѧткꙋ̀.

(заⷱ) а҃_i Возлю́бленнiи, молю̀ ꙗ҆́кѡ прише́льцы и҆ стра́нники, ѡ҆греба́тисѧ ѿ плотски́хъ похоте́й, ꙗ҆̀же вою́ютъ на дꙋ́шꙋ: (втоⷬ҇) в҃_i Житiѐ ва́ше и҆мꙋ́ще добро́ бо ꙗ҆зы́цѣхъ: да ѡ҆ не́мже клеве́щꙋтъ ва́съ, а҆́ки sлодѣ́євъ, ѿ до́брыхъ дѣ́лъ ви́дѣвше, просла́вѧтъ бг҃а (л. ѯ҃д) въ де́нь посѣще́нiѧ. [д҃] г҃_i Повини́тесѧ ѹ҆̀бо всѧ́комꙋ человѣ́чꙋ @созда́нiю@{@нача́льствꙋ@}, гдⷭ҇а ра́ди: а҆́ще царю̀, ꙗ҆́кѡ преѡблада́ющꙋ: д҃_i А҆́ще ли же кнѧзє́мъ, ꙗ҆́кѡ ѿ негѡ̀ пѡ́сланнымъ, во ѿмще́нiе ѹ҆́бѡ sлодѣ́ємъ, въ похвалꙋ́ же бл҃готво́рцємъ. є҃_i Ꙗ҆́кѡ та́кѡ є҆́сть во́лѧ бж҃iѧ, бл҃готворѧ́щымъ ѡ҆бꙋздова́ти безꙋ́мныхъ человѣ̑къ невѣ́жство: s҃_i Ꙗ҆́кѡ свобо́дни, а҆ не ꙗ҆́кѡ прикрове́нiе и҆мꙋ́ще sло́бы свобо́дꙋ, но ꙗ҆́кѡ рабѝ бж҃iи. з҃_i Всѣ́хъ почита́йте: бра́тство возлюби́те: бг҃а бо́йтесѧ: царѧ̀ чти́те. [а҃] и҃_i Рабѝ, повинꙋ́йтесѧ во всѧ́комъ стра́сѣ влады́камъ, не то́кмѡ благи́мъ и҆ крѡ́ткимъ, но и҆ стропти̑вымъ. ѳ҃_i Се́ бо є҆́сть ѹ҆го́дно предꙿ бг҃омъ, а҆́ще со́вѣсти ра́ди бж҃iѧ терпи́тъ кто̀ скѡ́рби, стражда̀ безꙿ пра́вды. к҃ Ка́ѧ бо похвала̀, а҆́ще согрѣша́юще мꙋ́чими терпитѐ; но а҆́ще добро̀ творѧ́ще, и҆ стра́ждꙋще терпитѐ, сiѐ ѹ҆го́дно предꙿ бг҃омъ: к҃в На сiе́ бо и҆ зва́ни бы́сте.

(заⷱ н҃ѳ) Занѐ и҆ хрⷭ҇то́съ пострада̀ по на́съ, на́мъ ѡ҆ста́вль ѻ҆́бразъ, да послѣ́дꙋемъ стопа́мъ є҆гѡ̀. к҃в И҆́же грѣха̀ не сотворѝ, ни ѡ҆брѣ́тесѧ ле́сть во ѹ҆стѣ́хъ є҆гѡ̀: к҃г И҆́же ѹ҆корѧ́емь, проти́вꙋ не ѹ҆корѧ́ше: стражда̀ не преща́ше: предаѧ́ше же сꙋдѧ́щемꙋ пра́веднѡ. к҃д И҆́же грѣхѝ на́шѧ са́мъ вознесѐ на тѣ́лѣ свое́мъ на дре́во: да ѿ грѣ̑хъ и҆збы́вше, пра́вдою поживе́мъ:

Коне́цъ паремiѝ г҃-ѧ. (л. ѯ҃д ѡ҆б.)

є҆гѡ́же ꙗ҆́звою и҆сцѣлѣ́сте. к҃є Бѣ́сте бо ꙗ҆́кѡ ѻ҆́вцы заблꙋ́ждшыѧ, не и҆мꙋ́щѧ па́стырѧ: но возврати́стесѧ ны́нѣ къ па́стырю и҆ посѣти́телю дꙋ́шъ ва́шихъ.

Глава̀ тре́тiѧ.

[в҃] сⷯ а҃ Та́кожде же и҆ жєны̀, повинꙋ́ющѧсѧ свои́мъ мꙋжє́мъ, да и҆ а҆́ще нѣ́цыи не повинꙋ́ютсѧ сло́вꙋ, же́нскимъ житiе́мъ безꙿ сло́ва плѣне́ни бꙋ́дꙋтъ: в҃ Ви́дѣвше є҆́же со стра́хомъ чи́сто житiѐ ва́ше, г҃ И҆̀мже да є҆́сть не внѣ́шнѧѧ плетє́нiѧ вла̑съ, и҆ ѡ҆бложє́нiѧ зла́та, и҆лѝ ѡ҆дѣѧ̑нiѧ ри́зъ лѣ́пота. д҃ Но потае́ный се́рдца человѣ́къ, въ неистлѣ́нiи кро́ткагѡ и҆ молчали́вагѡ дх҃а, є҆́же є҆́сть предꙿ бг҃омъ многоцѣ́нно. є҃ Та́кѡ бо и҆ногда̀ и҆ ст҃ы́ѧ жєны̀, ѹ҆пова́ющыѧ на бг҃а, ѹ҆краша́хꙋ себѐ, повинꙋ́ющѧсѧ свои́мъ мꙋжє́мъ: s҃ Ꙗ҆́коже са́рра послꙋ́шаше а҆враа́ма, господи́на того̀ зовꙋ́щи: є҆ѧ́же бы́сте ча̑да, благотворѧ́щѧ, и҆ не боѧ́щѧсѧ ни є҆ди́нагѡ стра́ха. [г҃] з҃ Мꙋ́жiе та́кожде, вкꙋ́пѣ живꙋ́ще съ свои́ми жена́ми по ра́зꙋмꙋ, ꙗ҆́кѡ немощнѣ́йшꙋ сосꙋ́дꙋ же́нскомꙋ воздаю́ще че́сть, ꙗ҆́кѡ и҆ снаслѣ́дницы бл҃года́тныѧ жи́зни, во є҆́же не прекраща́тисѧ моли́твамъ ва́шымъ. [д҃] и҃ Коне́цъ же, всѝ є҆диномꙋ́дрени бꙋ́дите, ми́лостиви, братолю́бцы, милосе́рди, благоꙋтро́бни, мꙋдролю́бцы, смиреномꙋ́дри: ѳ҃ Не воздаю́ще sла̀ за sло̀, и҆лѝ досажде́нiѧ за досажде́нiе, сопроти́вное же благословѧ́ще: вѣ́дѧще, ꙗ҆́кѡ на сѐ зва́ни бы́сте, да благослове́нiе наслѣ́дите.

Коне́цъ понедѣ́льникꙋ. (л. ѯ҃є)

(заⷱ ѯ҃) _i҃ Хотѧ́й бо живо́тъ люби́ти, и҆ ви́дѣти днѝ бла́ги, да ѹ҆держи́тъ ѧ҆зы́къ сво́й ѿ sла̀, и҆ ѹ҆стнѣ̀ своѝ є҆́же не глаго́лати льстѝ: а҃_i Да ѹ҆клони́тсѧ ѿ sла̀, и҆ да сотвори́тъ бла́го, да взы́щетъ ми́ра, и҆ да держи́тсѧ є҆гѡ̀: в҃_i Занѐ ѻ҆́чи гдⷭ҇ни на пра́вєдныѧ, и҆ ѹ҆́ши є҆гѡ̀ въ моли́твꙋ и҆́хъ: лице́ же гдⷭ҇не на творѧ́щыѧ sла̑ѧ, є҆́же потреби́ти и҆̀хъ ѿ землѝ. г҃_i И҆ кто̀ ѡ҆sло́битъ ва́съ, а҆́ще благо́мꙋ подо́бницы бꙋ́дете; д҃_i Но а҆́ще и҆ стра́ждете пра́вды ра́ди, блаже́ни є҆стѐ: стра́ха же и҆́хъ не ѹ҆бо́йтесѧ, нижѐ смꙋща́йтесѧ. є҃_i Гдⷭ҇а же бг҃а ѡ҆свѧти́те въ срⷣца́хъ ва́шихъ: гото́ви же при́снѡ ко ѿвѣ́тꙋ всѧ́комꙋ вопроша́ющемꙋ вы̀ сло́во ѡ҆ ва́шемъ ѹ҆пова́нiи, s҃_i Съ кро́тостiю и҆ стра́хомъ, со́вѣсть и҆мꙋ́ще бла́гꙋ: да ѡ҆ не́мже клеве́щꙋтъ ва́съ а҆́ки sлодѣ́євъ, постыдѧ́тсѧ sлосло́вѧщiи ва́ше благо́е ѡ҆ хрⷭ҇тѣ̀ житiѐ. з҃_i Лꙋ́чше бо є҆́сть благо́е творѧ́щымъ, [а҆́ще хо́щетъ во́лѧ бж҃iѧ,] пострада́ти, не́жели sло̀ творѧ́щымъ. и҃_i Занѐ и҆ хрⷭ҇то́съ є҆ди́ною ѡ҆ грѣсѣ́хъ на́шихъ пострада̀, првⷣникъ за непра́ведники, да приведе́тъ ны̀ бг҃ови: ѹ҆мерщвле́нъ ѹ҆́бѡ бы́въ пло́тiю, ѡ҆жи́въ же дх҃омъ: ѳ҃_i Ѡ҆ не́мже и҆ сꙋ́щымъ въ темни́цѣ дꙋховѡ́мъ соше́дъ проповѣ́да, к҃ Проти́вльшымсѧ и҆ногда̀, є҆гда̀ ѡ҆жида́ше бж҃iе долготерпѣ́нiе, во днѝ нѡ́евы дѣ́лаемꙋ ковче́гꙋ, въ не́мже ма́лѡ, си́рѣчь ѻ҆́смь дꙋ́шъ, спасо́шасѧ ѿ воды̀. к҃а Е҆гѡ́же воѡбраже́нiе ны́нѣ и҆ на́съ спаса́етъ креще́нiе, (л. ѯ҃є ѡ҆б.) не плотскíѧ ѿложе́нiе скве́рны, но со́вѣсти бла́ги вопроше́нiе ѹ҆ бг҃а, воскрⷭ҇нiемъ i҆и҃съ хрⷭ҇то́вымъ: к҃в И҆́же є҆́сть ѡ҆деснꙋ́ю бг҃а, возше́дъ на нб҃о, поко́ршымсѧ є҆мꙋ̀ а҆́гг҃лѡмъ, и҆ властє́мъ и҆ си́ламъ.

Коне́цъ вто́рникꙋ.

Глава̀ четве́ртаѧ.

(заⷱ ѯ҃а) [є҃] сⷯ а҃ Хрⷭ҇тꙋ̀ ѹ҆́бѡ пострада́вшꙋ за ны̀ пло́тiю, и҆ вы̀ въ тꙋ́ же мы́сль воѡрꙋжи́тесѧ: занѐ пострада́вый пло́тiю, преста̀ ѿ грѣха̀, в҃ Во є҆́же не ктомꙋ̀ въ человѣ́ческiѧ по́хѡти, но въ во́лю бж҃iю про́чее во пло́ти жи́ти вре́мѧ. г҃ Довлѣ́етъ бо ва́мъ мимоше́дшее вре́мѧ житiѧ̀, во́лю ꙗ҆зы́ческꙋю твори́вшымъ, хо́ждшымъ въ нечистота́хъ, въ по́хотехъ, въ скотоло́жствѣ, въ по́мыслѣхъ, въ пiѧ́нствѣ, въ козлогласова́нiихъ, въ лихоима́нiихъ, и҆ бг҃оме́рзскихъ i҆дѡлослꙋже́нiихъ. д҃ Ѡ҆ не́мже дивѧ́тсѧ, не сходѧ́щымсѧ ва́мъ въ то́ же блꙋда̀ разлiѧ́нiе, хꙋ́лѧще: є҃ И҆̀же воздадѧ́тъ сло́во гото́вꙋ сꙋ́щемꙋ сꙋди́ти живы̑мъ и҆ мє́ртвымъ. s҃ На се́ бо и҆ мє́ртвымъ благовѣсти́сѧ, да сꙋ́дъ ѹ҆́бѡ прiи́мꙋтъ по человѣ́кꙋ пло́тiю, поживꙋ́тъ же по бз҃ѣ дх҃омъ. и҃ Всѣ̑мъ же кончи́на прибли́жисѧ. ѹ҆цѣломꙋ́дритесѧ ѹ҆̀бо, и҆ трезви́тесѧ въ моли́твахъ. и҃ Пре́жде же всѣ́хъ дрꙋ́гъ ко дрꙋ́гꙋ любо́вь прилѣ́жнꙋ и҆мѣ́йте: занѐ любо́вь покрыва́етъ мно́жество грѣхѡ́въ. ѳ҃ Страннолю́бцы (л. ѯ҃s) дрꙋ́гъ ко дрꙋ́гꙋ, безꙿ ропта́нiй. _i҃ Ко́ждо ꙗ҆́коже прiѧ́тъ дарова́нiе, междꙋ̀ себѐ си́мъ слꙋжа́ще, ꙗ҆́кѡ до́брiи строи́телiе разли́чныѧ благода́ти бж҃iѧ. а҃_i А҆́ще кто̀ глаго́летъ, ꙗ҆́кѡ словеса̀ бж҃iѧ: а҆́ще кто̀ слꙋ́житъ, ꙗ҆́кѡ ѿ крѣ́пости, ю҆́же подае́тъ бг҃ъ: да ѡ҆ все́мъ сла́витсѧ бг҃ъ i҆и҃съ хрⷭ҇то́мъ, є҆мꙋ́же є҆́сть сла́ва и҆ держа́ва во вѣ́ки вѣкѡ́въ, а҆ми́нь.

Коне́цъ средѣ̀.

(заⷱ ѯ҃в) [s҃] в҃_i Возлю́бленнiи, не диви́тесѧ є҆́же въ ва́съ раждеже́нiю, ко и҆скꙋше́нiю ва́мъ быва́емꙋ, ꙗ҆́кѡ чꙋ́ждꙋ ва́мъ слꙋча́ющꙋсѧ. г҃_i Но поне́же прiѡбща́етесѧ хрⷭ҇то́вымъ страсте́мъ, ра́дꙋйтесѧ, ꙗ҆́кѡ да и҆ въ ꙗ҆вле́нiе сла́вы є҆гѡ̀ возра́дꙋетесѧ веселѧ́щесѧ. д҃_i А҆́ще ѹ҆корѧ́еми быва́ете ѡ҆ и҆́мени хрⷭ҇то́вѣ, блаже́ни є҆стѐ: ꙗ҆́кѡ сла́вы, и҆ бж҃iй дх҃ъ на ва́съ почива́етъ: ѻ҆́нѣми ѹ҆́бѡ хꙋ́литсѧ, а҆ ва́ми прославлѧ́етсѧ. є҃_i Да не кто̀ ѹ҆̀бо ѿ ва́съ постра́ждетъ ꙗ҆́кѡ ѹ҆бíйца, и҆лѝ ꙗ҆́кѡ та́ть, и҆лѝ ꙗ҆́кѡ sлодѣ́й, и҆лѝ ꙗ҆́кѡ чꙋ́ждь посѣти́тель. s҃_i А҆́ще ли же ꙗ҆́кѡ хрiстiа́нинъ, да не стыди́тсѧ: да прославлѧ́етъ же бг҃а въ ча́сти се́й. з҃_i Ꙗ҆́кѡ вре́мѧ нача́ти сꙋ́дъ ѿ до́мꙋ бж҃iѧ: а҆́ще ли пре́жде ѿ ва́съ, ка́ѧ кончи́на проти́вѧщымсѧ бж҃iю є҆ѵⷢ҇лiю; и҃_i И҆ а҆́ще пра́ведникъ є҆два̀ спасе́тсѧ, нечести́вый и҆ грѣ́шный гдѣ̀ ꙗ҆ви́тсѧ; ѳ҃_i Тѣ́мже и҆ стра́ждꙋщiи по во́ли бж҃iей, ꙗ҆́кѡ вѣ́рнꙋ зижди́телю, да предадѧ́тъ дꙋ́шы своѧ̀ во благотворе́нiе. (л. ѯ҃s ѡ҆б.)

Глава̀ пѧ́таѧ.

[а҃] сⷯ а҃ Ста́рцы ꙗ҆̀же въ ва́съ молю̀, ꙗ҆́кѡ ста́рецъ сы́й и҆ свидѣ́тель хрⷭ҇то́вымъ страсте́мъ, и҆́же и҆ хотѧ́щей сла́вѣ ꙗ҆ви́тисѧ ѻ҆́бщникъ: в҃ Паси́те є҆́же въ ва́съ ста́до бж҃iе, посѣща́юще не нꙋ́ждею, но во́лею, и҆ по бз҃ѣ: нижѐ непра́ведными прибы́тки, но ѹ҆се́рднѡ: г҃ Ни ꙗ҆́кѡ ѡ҆блада́юще при́чтꙋ, но ѻ҆́брази быва́йте ста́дꙋ. д҃ И҆ ꙗ҆́вльшꙋсѧ пастыренача́льникꙋ, прiи́мете неꙋвѧда́емый сла́вы вѣне́цъ. [в҃] є҃ Та́коже ю҆́нiи повини́тесѧ ста́рцємъ: вси́ же дрꙋгъдрꙋ́гꙋ повинꙋ́ющесѧ, смиреномꙋ́дрiе стѧжи́те: занѐ бг҃ъ гѡ́рдымъ проти́витсѧ, смирє́ннымъ же дае́тъ бл҃года́ть.

Коне́цъ четверткꙋ̀.

(заⷱ ѯ҃г) (срⷣе) s҃ Смири́тесѧ ѹ҆̀бо подꙿ крѣ́пкꙋю рꙋ́кꙋ бж҃iю, да вы̀ вознесе́тъ во вре́мѧ: з҃ Всю̀ печа́ль ва́шꙋ возве́ргше на́нь, ꙗ҆́кѡ то́й пече́тсѧ ѡ҆ ва́съ. и҃ Трезви́тесѧ, бо́дрствꙋйте, занѐ сꙋпоста́тъ ва́шъ дiа́волъ, ꙗ҆́кѡ ле́въ рыка́ѧ хо́дитъ, и҆скíй кого̀ поглоти́ти: ѳ҃ Е҆мꙋ́же проти́витесѧ тве́рди вѣ́рою вѣ́дꙋще, ꙗ҆́кѡ тѣ́же стра̑сти слꙋча́ютсѧ ва́шемꙋ бра́тствꙋ, є҆́же въ мíрѣ. [г҃] _i҃ Бг҃ъ же всѧ́кiѧ бл҃года́ти, призва́вый ва́съ въ вѣ́чнꙋю свою̀ сла́вꙋ ѡ҆ хрⷭ҇тѣ̀ i҆и҃сѣ, ма́лѡ пострада́вшыѧ, то́й да соверши́тъ вы̀, да ѹ҆тверди́тъ, да ѹ҆крѣпи́тъ, да ѡ҆снꙋе́тъ. а҃_i Томꙋ̀ сла́ва и҆ держа́ва, во вѣ́ки вѣкѡ́въ, а҆ми́нь. в҃_i Сiлꙋа́номъ ва́мъ вѣ́рнымъ бра́томъ. (л. ѯ҃з) ꙗ҆́кѡ непщꙋ́ю, вма́лѣ написа́хъ, молѧ̀ и҆ засвидѣ́тельствꙋѧ, се́й бы́ти и҆́стиннѣй блгⷣти бж҃iей, въ не́йже стоитѐ. г҃_i Цѣлꙋ́етъ вы̀ ꙗ҆́же въ вавѷлѡ́нѣ соизбра́ннаѧ, и҆ ма́рко сы́нъ мо́й. д҃_i Цѣлꙋ́йте дрꙋгъдрꙋ́га лобза́нiемъ любвѐ: ми́ръ ва́мъ всѣ́мъ ѡ҆ хрⷭ҇тѣ̀ i҆и҃сѣ. а҆ми́нь.

Коне́цъ а҆по́столꙋ ма́ркꙋ.

Коне́цъ собо́рнагѡ посла́нiѧ пе́рвагѡ ст҃а́гѡ а҆пⷭ҇ла петра̀, є҆́же писа̀ ѿ ри́ма: и҆мꙋ́щагѡ въ себѣ̀ гла́въ є҃: зача̑лъ цр҃ко́вныхъ s҃: стiхѡ́въ р҃є: знамена́нiй че́рныхъ s҃: послѣ́дꙋющихъ же и҆̀мъ червле́ныхъ з҃.


