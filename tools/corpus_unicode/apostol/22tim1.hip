    OCR:

    Библиотека святоотеческой литературы

    http://orthlib.ru



(л. рѻ҃и ѡ҆б.)

Знамєна́нiѧ къ тiмоѳе́ю є҆пiсто́лiи пе́рвыѧ.

[а҃] Ѡ҆ наставле́нiи въ любо́вь бж҃iю.

[в҃] Ѡ҆ и҆збра́нiи є҆гѡ̀ во благовѣ́стiе ѿ гони́тельства, по бл҃года́ти хрⷭ҇то́вѣ.

[г҃] Повелѣ́нiе ѡ҆ вѣ́рѣ и҆ бл҃года́ти, со́вѣстнѣ слꙋ́жбѣ є҆гѡ̀, кромѣ̀ напа́сти.

[д҃] Ѡ҆ моли́твѣ за всѧ̑ и҆ вездѣ̀, безsло́бивѣ и҆ безꙿ смꙋще́нiѧ.

[є҃] Ꙗ҆́кѡ не подоба́етъ женѣ̀ ѹ҆чи́ти.

[s҃] Каковꙋ̀ подоба́етъ бы́ти є҆пíскопꙋ.

[а҃] Въ не́мже ѡ҆ дiа́конѣхъ, мꙋжѣ́хъ же и҆ жена́хъ.

[з҃] Ѡ҆ бж҃iи воплоще́нiи.

[а҃] Въ не́мже ѡ҆ бꙋ́дꙋщихъ є҆ресѣ́хъ бѣсны́хъ.

[и҃] Въ кíихъ подоба́етъ ѡ҆бꙋча́тисѧ благовѣ́рномꙋ проповѣ́дникꙋ и҆ ѹ҆чи́телю.

[ѳ҃] Ѡ҆ прилѣжа́нiи є҆гѡ̀ и҆ це́ркви.

[_i҃] Ѡ҆ приключе́нiи, ка́кѡ ѡ҆брѣта́тисѧ ко всѧ́комꙋ.

[а҃_i] Ѡ҆ вдови́цахъ, ѡ҆ вре́мени, и҆ ѻ҆́бразѣ, и҆ строе́нiи.

[в҃_i] Ѡ҆ че́сти пресвѵ́терстѣй.

[г҃_i] Ѡ҆ свѧще́нiи и҆звѣ́стнѣ.

[д҃_i] Ꙗ҆́кѡ ни є҆ди́ное дѣ́ло таи́тсѧ.

[є҃_i] Ѡ҆ послꙋша́нiи ра̑бъ.

[s҃_i] На люби́тели непра́ведныхъ прибы́ткѡвъ, и҆ ѡ҆ лжи́выхъ ѹ҆чи́телехъ.

[з҃_i] Завѣща́нiе крѣ́пко ѡ҆ чи́стомъ послꙋша́нiи.

[и҃_i] Бога̑тымъ наставле́нiе во и҆́стиннꙋю жи́знь. (л. рѻ҃ѳ)

Сказа́нiе къ тiмоѳе́ю пе́рвагѡ посла́нiѧ ст҃а́гѡ а҆пⷭ҇ла па́ѵла.

Сiѐ посыла́етъ @ѿ лаодiкíи@{По ѳеофѷла́ктꙋ: @ и҆зꙿ лаодiкíи@}. Вина́ же посла́нiѧ сiѧ̀ є҆́сть: во є҆фе́сѣ нѣ́цыи i҆ꙋде́йски живꙋ́ще, начина́хꙋ и҆́накѡ ѹ҆чи́ти, и҆ прельща́ти простѣ́йшихъ, и҆звѣ́томъ зако́на, сiе́ же ѹ҆слы́шавъ а҆пⷭ҇лъ, вели́тъ тiмоѳе́ю та́мѡ пребы́ти на и҆справле́нiе и҆̀мъ. Пи́шетъ же посла́нiе сiѐ, и҆ пе́рвѣе ѹ҆́бѡ воспомина́етъ тiмоѳе́ю, вѣ́дꙋщемꙋ ю҆́же во хрⷭ҇та̀ вѣ́рꙋ: ѹ҆чѧ̀ є҆го̀ ѡ҆ зако́нѣ возбранѧ́ти глаго́лющымъ, не по пра́вомꙋ ѹ҆че́нiю, и҆ запреща́ти и҆̀мъ. и҆́бо и҆ са́мъ ѵ҆мене́а и҆ а҆леѯа́ндра погрѣши́вшихъ ѡ҆ вѣ́рѣ пре́далъ є҆́сть сатанѣ̀, да нака́жꙋтсѧ не хꙋ́лити. Сiѧ̑ воспомѧнꙋ́въ, про́чее ѹ҆ставлѧ́етъ є҆мꙋ̀ пра̑вила церкѡ́внаѧ ѡ҆ моли́твѣ, ка́кѡ, и҆ гдѣ̀, и҆ ѡ҆ ко́ихъ подоба́етъ моли́тисѧ: и҆ ѡ҆ є҆́же молча́ти въ це́ркви жена́мъ, и҆ па́че ѹ҆чи́тисѧ, а҆ не ѹ҆чи́ти и҆̀мъ. Ѡ҆ є҆пíскопѣхъ и҆ пресвѵ́терѣхъ и҆ дiа́конѣхъ, ка́кѡ и҆ ка́цѣмъ бы́ти подоба́етъ поставлѧ́ємымъ. Ѡ҆ сꙋ́щихъ въ це́ркви вдови́цахъ, ѿ коли́кихъ лѣ́тъ подоба́етъ и҆̀мъ глаго́латисѧ, и҆ какѡвы́мъ и҆̀мъ бы́ти подоба́етъ, и҆ ка́кѡ и҆̀мъ подоба́етъ внима́ти. И҆ ѡ҆ є҆́же цѣломꙋ́дрити ю҆нѣ́йшихъ, и҆ велѣ́ти па́че посѧга́ти, а҆ не скве́рнѡ жи́ти. И҆ ѡ҆ є҆́же ѹ҆чи́ти бога́тыхъ, не высокомꙋ́дрствовати, нижѐ ѹ҆пова́ти на бога́тство ги́блющее. Сiѧ̑ разчини́въ, вели́тъ є҆мꙋ̀ сiѧ̑ ѹ҆чи́ти, и҆ ктомꙋ̀ воды̀ не пи́ти. Внима́ти же себѣ̀ и҆ ѹ҆че́нiю, вѣ́дꙋщꙋ, ꙗ҆́кѡ бꙋ́дꙋтъ времена̀, въ ни́хже ѿстꙋ́пѧтъ нѣ́цыи ѿ вѣ́ры. Наꙋчи́въ же чи̑стымъ бы́ти бра́шнѡмъ, и҆ завѣща́въ є҆мꙋ̀ ѿвраща́тисѧ спо́рливыхъ взыска́нiй, а҆́ки скве́рныхъ, ѡ҆ ни́хже нѣ́цыи хва́лѧщесѧ, престꙋпи́ша вѣ́рꙋ пра́вꙋ, си́це скончава́етъ посла́нiе. (л. рѻ҃ѳ ѡ҆б.)

КЪ ТIМОѲЕ́Ю ПЕ́РВОЕ ПОСЛА́НIЕ

СТ҃А́ГѠ А҆ПО́СТОЛА ПА́ѴЛА.

Глава̀ пе́рваѧ.

(заⷱ сѻ҃и) сⷯ а҃ Па́ѵелъ посла́нникъ i҆и҃съ хрⷭ҇то́въ, по повелѣ́нiю бг҃а, сп҃са на́шегѡ, и҆ гдⷭ҇а i҆и҃са хрⷭ҇та̀, ѹ҆пова́нiѧ на́шегѡ: в҃ Тiмоѳе́ю при́сномꙋ ча́дꙋ въ вѣ́рѣ, бл҃года́ть, ми́лость, ми́ръ, ѿ бг҃а ѻ҆ц҃а̀ на́шегѡ, и҆ хрⷭ҇та̀ i҆и҃са гдⷭ҇а на́шегѡ. [а҃] г҃ Ꙗ҆́коже ѹ҆моли́хъ тѧ̀ пребы́ти во є҆фе́сѣ, и҆ды́й въ македо́нiю, да завѣща́еши нѣ̑кимъ, не и҆́накѡ ѹ҆чи́ти, д҃ Нижѐ внима́ти ба́снемъ и҆ родосло́вiємъ безконє́чнымъ: ꙗ҆̀же стѧза̑нiѧ творѧ́тъ па́че, не́жели бж҃iе строе́нiе, є҆́же въ вѣ́рѣ. є҃ Коне́цъ же завѣща́нiѧ є҆́сть, любы̀ ѿ чи́ста се́рдца, и҆ со́вѣсти бла́ги, и҆ вѣ́ры нелицемѣ́рныѧ, s҃ И҆́хже нѣ́цыи погрѣши́вше, ѹ҆клони́шасѧ въ сꙋеслѡ́вiѧ: з҃ Хотѧ́ще бы́ти законоꙋчи́тели, не разꙋмѣ́юще ни ꙗ҆̀же глаго́лютъ, ни ѡ҆ ни́хже ѹ҆твержда́ютъ.

Коне́цъ понедѣ́льникꙋ. (л. р҃п)

(заⷱ сѻ҃д) и҃ Вѣ́мы же ꙗ҆́кѡ до́бръ зако́нъ є҆́сть, а҆́ще кто̀ є҆го̀ зако́ннѣ твори́тъ, ѳ҃ Вѣ́дый сiѐ, ꙗ҆́кѡ пра́ведникꙋ зако́нъ @не лежи́тъ@{@не положе́нъ@}, но беззакѡ́ннымъ, и҆ непокори̑вымъ, нечести̑вымъ же и҆ грѣ́шникѡмъ, непра́вєднымъ, и҆ сквє́рнымъ, ѻ҆тца̀ и҆ ма́тере досади́телємъ, мꙋжеꙋбíйцамъ, _i҃ Блꙋдникѡ́мъ, мꙋжело́жникѡмъ, разбо́йникѡмъ, клеветникѡ́мъ, скотоло́жникѡмъ, лжи̑вымъ, клѧтвопрестꙋ́пникѡмъ, и҆ а҆́ще что̀ и҆́но здра́вомꙋ ѹ҆че́нiю проти́витсѧ, а҃_i По благовѣ́стiю сла́вы блаже́ннагѡ бг҃а, є҆́же мнѣ̀ ѹ҆вѣ́рено бы́сть.

(заⷱ с҃п) в҃_i И҆ благодарю̀* ѹ҆крѣплѧ́ющаго мѧ̀ хрⷭ҇та̀ i҆и҃са гдⷭ҇а на́шего: ꙗ҆́кѡ вѣ́рна мѧ̀ непщева̀, положи́въ мѧ̀ въ слꙋ́жбꙋ, [в҃] г҃_i Бы́вша мѧ̀ и҆ногда̀ хꙋ́льника, и҆ гони́телѧ, и҆ досади́телѧ: но поми́лованъ бы́хъ, ꙗ҆́кѡ не вѣ́дый сотвори́хъ въ невѣ́рствiи: д҃_i Ѹ҆преꙋмно́жисѧ же благода́ть гдⷭ҇а на́шегѡ i҆и҃са хрⷭ҇та̀, съ вѣ́рою, и҆ любо́вiю ꙗ҆́же ѡ҆ хрⷭ҇тѣ̀ i҆и҃сѣ.

Коне́цъ вто́рникꙋ.

(заⷱ) є҃_i Вѣ́рно сло́во** и҆ всѧ́кагѡ прiѧ́тiѧ досто́йно: ꙗ҆́кѡ хрⷭ҇то́съ i҆и҃съ прiи́де въ мíръ грѣ́шники спастѝ, ѿ ни́хже пе́рвый є҆́смь а҆́зъ. s҃_i Но сегѡ̀ ра́ди поми́лованъ бы́хъ, да ѡ҆ мнѣ̀ пе́рвомъ пока́жетъ i҆и҃съ хрⷭ҇то́съ всѐ долготерпѣ́нiе, за ѻ҆́бразъ хотѧ́щихъ вѣ́ровати є҆мꙋ̀ въ жи́знь вѣ́чнꙋю. з҃_i Цр҃ю́ же (л. р҃п ѡ҆б.) вѣкѡ́въ, нетлѣ́нномꙋ, неви́димомꙋ, є҆ди́номꙋ премꙋ́дромꙋ бг҃ꙋ, че́сть и҆ сла́ва во вѣ́ки вѣкѡ́въ. а҆ми́нь.

Коне́цъ недѣ́ли, и҆ ст҃о́мꙋ.

(заⷱ сп҃а) [г҃] и҃_i Сiе́ же завѣща́нiе предаю́ ти, ча́до тiмоѳе́е, по бы́вшихъ на тѧ̀ пре́жде проро́чествiихъ, да во́инствꙋеши въ ни́хъ до́брое во́инство, ѳ҃_i И҆мѣ́ѧ вѣ́рꙋ, и҆ бл҃гꙋ́ю со́вѣсть, ю҆́же нѣ́цыи ѿри́нꙋвше, ѿ вѣ́ры ѿпадо́ша. к҃ Ѿ ни́хже є҆́сть ѵ҆мене́й, и҆ а҆леѯа́ндръ, и҆̀хже преда́хъ сатанѣ̀, ꙗ҆́кѡ да нака́жꙋтсѧ не хꙋ́лити.

Престꙋпѝ средѣ̀.

Глава̀ втора́ѧ.

(заⷱ сп҃в) [д҃] сⷯ а҃ Молю̀ ѹ҆̀бо* пре́жде всѣ́хъ твори́ти моли̑твы, молє́нiѧ, прошє́нiѧ, бл҃годарє́нiѧ за всѧ̀ человѣ́ки: в҃ За цр҃ѧ̀, и҆ за всѧ̀ и҆̀же во вла́сти сꙋ́ть: да ти́хое и҆ безмо́лвное житiѐ поживе́мъ, во всѧ́комъ бл҃гоче́стiи и҆ чистотѣ̀. г҃ Сiе́ бо добро̀ и҆ прiѧ́тно предꙿ сп҃си́телемъ на́шимъ бг҃омъ, д҃ И҆́же всѣ́мъ чл҃вѣ́кѡмъ хо́щетъ спасти́сѧ, и҆ въ ра́зꙋмъ и҆́стины прiитѝ. є҃ Е҆ди́нъ бо є҆́сть бг҃ъ, и҆ є҆ди́нъ хода́тай бг҃а и҆ чл҃вѣ́кѡвъ, чл҃вѣ́къ хрⷭ҇то́съ i҆и҃съ: s҃ Да́вый себѐ и҆збавле́нiе за всѣ́хъ, свидѣ́тельство времены̀ свои́ми. з҃ Въ не́же поста́вленъ бы́хъ а҆́зъ (л. рп҃а) проповѣ́дникъ и҆ а҆пⷭ҇лъ: [и҆́стинꙋ глаго́лю ѡ҆ хрⷭ҇тѣ̀, не лгꙋ̀,] ѹ҆чи́тель ꙗ҆зы́кѡвъ въ вѣ́рѣ и҆ и҆́стинѣ.

Коне́цъ но́вомꙋ лѣ́тꙋ. Чтѝ средѣ̀:

и҃ Хощꙋ̀ ѹ҆̀бо, да моли̑твы творѧ́тъ мꙋ́жiе на всѧ́комъ мѣ́стѣ, воздѣ́юще преподѡ́бныѧ рꙋ́ки безꙿ гнѣ́ва и҆ размышле́нiѧ. ѳ҃ Та́кожде и҆ жєны̀ во ѹ҆краше́нiи лѣ́потномъ, со стыдѣ́нiемъ и҆ цѣломꙋ́дрiемъ, да ѹ҆краша́ютъ себѐ, не въ плете́нiихъ, ни зла́томъ и҆лѝ би́серомъ, и҆лѝ ри́зами многоцѣ́нными: _i҃ Но [є҆́же подоба́етъ жена́мъ, ѡ҆бѣщава́ющымсѧ благоче́стiю] дѣлесы̀ благи́ми. а҃_i Жена̀ въ безмо́лвiи да ѹ҆чи́тсѧ со всѧ́кимъ покоре́нiемъ. в҃_i Женѣ́ же ѹ҆чи́ти не повелѣва́ю, ни владѣ́ти мꙋ́жемъ, но бы́ти въ безмо́лвiи. г҃_i А҆да́мъ бо пре́жде со́зданъ бы́сть, пото́мъ же є҆́ѵа. д҃_i И҆ а҆да́мъ не прельсти́сѧ, жена́ же прельсти́вшисѧ, въ престꙋпле́нiи бы́сть. є҃_i Спасе́тсѧ же @чадоро́дiѧ ра́ди@{@чрезꙿ чадоро́дiе@}, а҆́ще пребꙋ́детъ въ вѣ́рѣ, и҆ любвѝ, и҆ во свѧты́ни съ цѣломꙋ́дрiемъ.

Коне́цъ средѣ̀.

Глава̀ тре́тiѧ.

(заⷱ сп҃г) [s҃] сⷯ а҃ Вѣ́рно сло́во, а҆́ще кто̀ є҆пíскопства хо́щетъ, добра̀ дѣ́ла жела́етъ. в҃ Подоба́етъ же є҆пⷭ҇кпꙋ бы́ти непоро́чнꙋ, є҆ди́ныѧ жены̀ мꙋ́жꙋ, тре́звенꙋ, цѣломꙋ́дрꙋ, бл҃гоговѣ́йнꙋ, че́стнꙋ, страннолюби́вꙋ, ѹ҆чи́тельнꙋ, г҃ Не пiѧ́ницѣ, не бíйцѣ, не (л. рп҃а ѡ҆б.) сварли́вꙋ, не мшелои́мцꙋ, но кро́ткꙋ, не зави́стливꙋ, не сребролю́бцꙋ: д҃ Сво́й до́мъ до́брѣ пра́вѧщꙋ, ча̑да и҆мꙋ́щꙋ въ послꙋша́нiи со всѧ́кою @чистото́ю@{@че́стностiю@}. є҃ [А҆́ще же кто̀ своегѡ̀ до́мꙋ не ѹ҆мѣ́етъ пра́вити, ка́кѡ ѡ҆ цр҃кви бж҃iей прилѣжа́ти возмо́жетъ;] s҃ Не новокреще́ннꙋ, да не разгордѣ́всѧ въ сꙋ́дъ впаде́тъ и҆ въ сѣ́ть дiа́волю. з҃ Подоба́етъ же є҆мꙋ̀ и҆ свидѣ́тельство добро̀ и҆мѣ́ти ѿ внѣ́шнихъ, да не въ поноше́нiе впаде́тъ, и҆ въ сѣ́ть непрiѧ́зненꙋ. [а҃] Дiа́конѡмъ та́кожде *чи́стымъ, не двоѧзы́чнымъ, не вiнꙋ̀ мно́гꙋ внима́ющымъ, не скверностѧжа́тєльнымъ: ѳ҃ И҆мꙋ́щымъ та́инство вѣ́ры въ чи́стѣй со́вѣсти. (че\к) _i҃ И҆ сíи ѹ҆́бѡ да и҆скꙋша́ютсѧ пре́жде, пото́мъ же да слꙋ́жатъ непоро́чни сꙋ́ще. а҃_i Жена́мъ та́кожде **чи́стымъ*, не клевети́вымъ, не нава́дницамъ, тре́звеннымъ, вѣ́рнымъ ѡ҆ все́мъ. в҃_i Дiа́кони да быва́ютъ є҆ди́ныѧ жены̀ мꙋ́жи, ча̑да до́брѣ застꙋпа́юще, и҆ своѧ̀ до́мы. г҃_i И҆́бо слꙋжи́вшiи до́брѣ, степе́нь себѣ̀ до́бръ сниска́ютъ, и҆ мно́гое дерзнове́нiе въ вѣ́рѣ, ꙗ҆́же ѡ҆ хрⷭ҇тѣ̀ i҆и҃сѣ.

Коне́цъ четверткꙋ̀.

(заⷱ сп҃д) д҃_i Сiѧ̑ пишꙋ̀ тебѣ̀, ѹ҆пова́ѧ прiитѝ къ тебѣ̀ ско́рѡ: є҃_i А҆́ще же заме́длю, да ѹ҆вѣ́си ка́кѡ подоба́етъ въ домꙋ̀ бж҃iи жи́ти, ꙗ҆́же є҆́сть цр҃ковь бг҃а жи́ва, сто́лпъ и҆ ѹ҆твержде́нiе и҆́стины. s҃_i И҆ и҆сповѣ́дꙋемѡ ве́лiѧ є҆́сть бл҃гоче́стiѧ та́йна: бг҃ъ ꙗ҆ви́сѧ во пло́ти, ѡ҆правда́сѧ въ дс҃ѣ, показа́сѧ а҆́гг҃лѡмъ, проповѣ́данъ (л. рп҃в) бы́сть во ꙗ҆зы́цѣхъ, вѣ́ровасѧ въ мíрѣ, вознесе́сѧ во сла́вѣ.

Глава̀ четве́ртаѧ.

[а҃] сⷯ а҃ Дх҃ъ же ꙗ҆́вственнѣ глаго́летъ: ꙗ҆́кѡ въ послѣ́днѧѧ времена̀ ѿстꙋ́пѧтъ нѣ́цыи ѿ вѣ́ры, вне́млюще дꙋховѡ́мъ ле́стьчымъ, и҆ ѹ҆че́нiємъ бѣсѡ́вскимъ, в҃ Въ лицемѣ́рiи лжесловє́сникъ, сожже́нныхъ свое́ю со́вѣстiю: г҃ Возбранѧ́ющихъ жени́тисѧ, ѹ҆далѧ́тисѧ ѿ бра́шенъ, ꙗ҆̀же бг҃ъ сотворѝ въ снѣде́нiе со бл҃годаре́нiемъ вѣ̑рнымъ, и҆ позна́вшымъ и҆́стинꙋ.

(заⷱ сп҃є) д҃ Занѐ всѧ́кое созда́нiе бж҃iе добро̀, и҆ ничто́же ѿме́тно, со бл҃годаре́нiемъ прiе́млемо: є҃ Ѡ҆свѧща́етсѧ бо сло́вомъ бж҃iимъ и҆ моли́твою.

Коне́цъ сꙋббѡ́тѣ.

s҃ Сiѧ̑ всѧ̑ сказꙋ́ѧ бра́тiи, до́бръ бꙋ́деши слꙋжи́тель i҆и҃са хрⷭ҇та̀, пита́емь словесы̀ вѣ́ры, и҆ до́брымъ ѹ҆че́нiемъ, є҆мꙋ́же послѣ́довалъ є҆сѝ. [и҃] з҃ Скве́рныхъ же и҆ ба́бiихъ ба́сней ѿрица́йсѧ: ѡ҆бꙋча́й же себѐ ко бл҃гоче́стiю. и҃ Тѣле́сное бо ѡ҆бꙋче́нiе вма́лѣ є҆́сть поле́зно: а҆ благоче́стiе на всѐ поле́зно є҆́сть, ѡ҆бѣтова́нiе и҆мѣ́юще живота̀ ны́нѣшнѧгѡ, и҆ грѧдꙋ́щагѡ.

Престꙋпѝ пѧткꙋ̀.

(заⷱ) ѳ҃ Вѣ́рно сло́во,* и҆ всѧ́кагѡ прiѧ́тiѧ досто́йно. _i҃ На сiе́ бо и҆ трꙋжда́емсѧ, и҆ поноша́еми є҆смы̀, (л. рп҃в ѡ҆б.) ꙗ҆́кѡ ѹ҆пова́хомъ на бг҃а жи́ва, и҆́же є҆́сть сп҃си́тель всѣ́мъ человѣ́кѡмъ, па́че же вѣ́рнымъ. а҃_i Завѣщава́й сiѧ̑ и҆ ѹ҆чѝ. [ѳ҃] в҃_i Никто́же ѡ҆ ю҆́ности твое́й да неради́тъ: но ѻ҆́бразъ бꙋ́ди вѣ̑рнымъ: сло́вомъ, житiе́мъ, любо́вiю, дх҃омъ, вѣ́рою, чистото́ю. г҃_i До́ндеже прiидꙋ̀, внемлѝ чте́нiю, ѹ҆тѣше́нiю, ѹ҆че́нiю. д҃_i Не нерадѝ ѡ҆ свое́мъ дарова́нiи живꙋ́щемъ въ тебѣ̀, є҆́же дано̀ тебѣ̀ бы́сть проро́чествомъ, съ возложе́нiемъ рꙋкꙋ̀ свѧще́нничества. є҃_i Въ си́хъ поꙋча́йсѧ, въ си́хъ пребыва́й, [въ си́хъ разꙋмѣва́й,] да предспѣ́ѧнiе твоѐ ꙗ҆вле́но бꙋ́детъ во всѣ́хъ.

Коне́цъ недѣ́ли. Чтѝ пѧткꙋ̀:

s҃_i Внима́й себѣ̀ и҆ ѹ҆че́нiю, и҆ пребыва́й въ ни́хъ: сiѧ̑ бо творѧ̀ и҆ са́мъ спасе́шисѧ, и҆ послꙋ́шающiи тебѐ.

Коне́цъ пѧткꙋ̀.

Глава̀ пѧ́таѧ.

(заⷱ) [_i҃] сⷯ а҃ Ста́рцꙋ не творѝ па́кости, но ѹ҆тѣша́й@{@ста́рца не ѹ҆корѧ́й, но ѹ҆молѧ́й@} ꙗ҆́коже ѻ҆ц҃а̀: ю҆́ношы, ꙗ҆́коже бра́тiю: в҃ Ста̑рицы ꙗ҆́коже ма́тєри: ю҆́ныѧ, ꙗ҆́коже сєстры̀, со всѧ́кою чистото́ю. г҃ Вдови̑цы чтѝ, сꙋ́щыѧ и҆́стинныѧ вдови́цы. д҃ А҆́ще ли ка́ѧ вдови́ца ча̑да, и҆лѝ внꙋ́чата и҆́мать, да ѹ҆ча́тсѧ пре́жде сво́й до́мъ благочести́внѡ ѹ҆стро́ити, и҆ взае́мъ воздаѧ́ти роди́телємъ, сiе́ бо є҆́сть благоꙋго́дно предꙿ бг҃омъ. є҃ А҆ сꙋ́щаѧ и҆́стиннаѧ (л. рп҃г) вдови́ца и҆ ѹ҆едине́на, ѹ҆пова̀ на бг҃а, и҆ пребыва́етъ въ моли́твахъ и҆ моле́нiихъ де́нь и҆ но́щь. s҃ Пита́ющаѧсѧ же простра́ннѡ, жива̀ ѹ҆мерла̀. з҃ И҆ сiѧ̑ завѣщава́й, да непоро́чни бꙋ́дꙋтъ. и҃ А҆́ще же кто̀ ѡ҆ свои́хъ, па́че же ѡ҆ @при́сныхъ@{@дома́шнихъ@} не промышлѧ́етъ, вѣ́ры ѿве́рглсѧ є҆́сть, и҆ невѣ́рнагѡ го́рши є҆́сть. ѳ҃ Вдови́ца же да причита́етсѧ не ме́ньши лѣ́тъ шести́десѧтихъ, бы́вши є҆ди́номꙋ мꙋ́жꙋ жена̀, _i҃ Въ дѣ́лѣхъ до́брыхъ свидѣ́тельствꙋема, а҆́ще ча̑да воспита́ла є҆́сть, а҆́ще ст҃ы́хъ но́зѣ ѹ҆мы̀, а҆́ще стра̑нныѧ прiѧ́тъ, а҆́ще *скѡ́рбнымъ ѹ҆тѣше́нiе бы́сть, а҆́ще всѧ́комꙋ дѣ́лꙋ бл҃гꙋ послѣ́довала є҆́сть.

Коне́цъ понедѣ́льникꙋ.

(заⷱ сп҃s) а҃_i Ю҆́ныхъ же вдови́цъ ѿрица́йсѧ: є҆гда́ бо разсвирѣ́пѣютъ **ѡ҆ хрⷭ҇тѣ̀*, посѧга́ти хотѧ́тъ, в҃_i И҆мꙋ́щѧ грѣ́хъ, ꙗ҆́кѡ пе́рвыѧ вѣ́ры ѿверго́шасѧ. г҃_i Кꙋ́пнѡ же и҆ пра́здны, ѹ҆ча́тсѧ ѡ҆бходи́ти до́мы, не то́чiю же пра́здны, но и҆ блѧди́вы и҆ ***ѡ҆плази́вы**, глаго́лющыѧ ꙗ҆̀же не подоба́етъ: д҃_i Хощꙋ̀ ѹ҆̀бо ю҆́нымъ вдови́цамъ посѧга́ти, ча̑да ражда́ти, до́мъ стро́ити, ниеди́ны же вины̀ даѧ́ти проти́вномꙋ хꙋлы̀ ра́ди. є҃_i Сѐ ѹ҆́бѡ нѣ̑кiѧ разврати́шасѧ въ слѣ́дъ сатаны̀. s҃_i А҆́ще кто̀ вѣ́ренъ, и҆лѝ вѣ́рна, и҆́мать вдови̑цы, да довли́тъ и҆̀хъ, ꙗ҆́кѡ да не тѧготи́тсѧ цр҃ковь, да сꙋ́щихъ и҆́стинныхъ вдови́цъ ѹ҆дово́литъ. з҃_i Прилѣжа́щiи же до́брѣ пресвѵ́теры сꙋгꙋ́быѧ че́сти да сподоблѧ́ютсѧ, па́че же трꙋжда́ющiисѧ въ сло́вѣ и҆ (л. рп҃г ѡ҆б.) ѹ҆че́нiи. и҃_i Глаго́летъ бо писа́нiе: вола̀ молотѧ́ща не ѡ҆броти́ши, и҆ досто́инъ дѣ́латель мзды̀ своеѧ̀. ѳ҃_i На пресвѵ́тера хꙋлы̀ не прiе́мли, ра́звѣ при двою̀ и҆лѝ трiе́хъ свидѣ́телехъ. к҃ Согрѣша́ющихъ же предꙿ всѣ́ми и҆ ѡ҆блича́й, да и҆ про́чiи стра́хъ и҆́мꙋтъ. к҃а Засвидѣ́тельствꙋю предꙿ бг҃омъ, и҆ гдⷭ҇емъ i҆и҃съ хрⷭ҇то́мъ, и҆ и҆збра́нными є҆гѡ̀ а҆́гг҃лы, да сiѧ̑ сохрани́ши безꙿ лицемѣ́рiѧ, ничесѡ́же творѧ̀ по ѹ҆клоне́нiю.

Коне́цъ вто́рникꙋ.

(заⷱ сп҃з) [г҃_i] к҃в Рꙋкѝ ско́рѡ не возлага́й ни на кого́же, нижѐ прiѡбща́йсѧ чꙋжы́мъ грѣхѡ́мъ, себѐ чи́ста соблюда́й. к҃г Ктомꙋ̀ не пíй воды̀, но ма́лѡ вiна̀ прiе́мли, стома́ха ра́ди твоегѡ̀, и҆ ча́стыхъ твои́хъ недꙋ́гѡвъ. [д҃_i] к҃д Нѣ́кихъ же человѣ̑къ грѣсѝ ꙗ҆вле́ни сꙋ́ть, предварѧ́юще на сꙋ́дъ, нѣ̑кимъ же и҆ послѣ́дствꙋютъ. к҃є Та́коже и҆ дѡ́браѧ дѣла̀ ꙗ҆вле́на сꙋ́ть, и҆ сꙋ̑щаѧ и҆́накѡ ѹ҆таи́тисѧ не мо́гꙋтъ.

Глава̀ шеста́ѧ.

[є҃_i] сⷯ а҃ Е҆ли́цы сꙋ́ть подꙿ и҆́гомъ рабѝ, своѧ̀ господы̀ всѧ́кiѧ че́сти да сподоблѧ́ютъ, да и҆́мѧ бж҃iе не хꙋ́литсѧ и҆ ѹ҆че́нiе. в҃ И҆мꙋ́щiи же вѣ́рны господы̀, да не нерадѧ́тъ ѡ҆ ни́хъ, поне́же бра́тiѧ сꙋ́ть: но па́че да рабо́таютъ, занѐ вѣ́рни сꙋ́ть, и҆ возлю́бленни, и҆̀же благода́ть воспрiе́млющiи, сiѧ̑ ѹ҆чѝ, и҆ молѝ. s҃_i А҆́ще ли кто̀ и҆́накѡ ѹ҆чи́тъ, и҆ не (л. рп҃д) пристꙋпа́етъ къ здра́вымъ словесє́мъ гдⷭ҇а на́шегѡ i҆и҃са хрⷭ҇та̀, и҆ ѹ҆че́нiю є҆́же по благовѣ́рiю, д҃ Разгордѣ́всѧ ничто́же вѣ́дый, но недꙋ́гꙋѧй ѡ҆ стѧза́нiихъ, и҆ словопрѣ́нiихъ: ѿ ни́хже быва́етъ за́висть, рве́нiе, хꙋлы̑, непщева̑нiѧ лꙋка́ва. є҃ Бесѣ̑ды sлы́ѧ растлѣ́нныхъ человѣ́кѡвъ ѹ҆мо́мъ, и҆ лише́нныхъ и҆́стины, непщꙋ́ющихъ прiѡбрѣ́тенiе бы́ти бл҃гоче́стiе, ѿстꙋпа́й ѿ таковы́хъ. s҃ Е҆́сть же сниска́нiе ве́лiе, благоче́стiе съ дово́льствомъ. з҃ Ничто́же бо внесо́хомъ въ мíръ се́й, ꙗ҆́вѣ, ꙗ҆́кѡ нижѐ и҆знестѝ что̀ мо́жемъ: и҃ И҆мѣ́юще же пи́щꙋ и҆ ѡ҆дѣѧ́нiе, си́ми дово́льни бꙋ́демъ: ѳ҃ А҆ хотѧ́щiи богати́тисѧ, впа́даютъ въ напа́сти и҆ сѣ́ти, и҆ въ по́хѡти мнѡ́ги, несмы́сленны, и҆ врежда́ющыѧ, ꙗ҆̀же погрꙋжа́ютъ человѣ́ки во всегꙋби́тельство и҆ поги́бель. _i҃ Ко́рень бо всѣ̑мъ sлы̑мъ, сребролю́бiе є҆́сть: є҆гѡ́же нѣ́цыи жела́юще, заблꙋди́ша ѿ вѣ́ры, и҆ себѐ пригвозди́ша болѣ́знемъ мнѡ́гимъ. [з҃_i] а҃_i Ты́ же, ѽ человѣ́че бж҃iй! си́хъ бѣ́гай.

Коне́цъ средѣ̀.

(заⷱ сп҃и) Гони́ же пра́вдꙋ, благоче́стiе, вѣ́рꙋ, любо́вь, терпѣ́нiе, кро́тость. в҃_i Подвиза́йсѧ до́брымъ по́двигомъ вѣ́ры, є҆мли́сѧ за вѣ́чнꙋю жи́знь, въ ню́же и҆ зва́нъ бы́лъ є҆сѝ, и҆ и҆сповѣ́далъ є҆сѝ до́брое и҆сповѣ́данiе предꙿ мно́гими свидѣ́тели. г҃_i Завѣщава́ю тѝ предꙿ бг҃омъ ѡ҆живлѧ́ющимъ всѧ́чєскаѧ, и҆ хрⷭ҇то́мъ i҆и҃сомъ, свидѣ́тельствовавшимъ при понтíйстѣмъ (л. рп҃д ѡ҆б.) пiла́тѣ до́брое и҆сповѣ́данiе: д҃_i Соблюстѝ тебѣ̀ за́повѣдь нескве́рнꙋ, и҆ незазо́рнꙋ, да́же до ꙗ҆вле́нiѧ гдⷭ҇а на́шегѡ i҆и҃са хрⷭ҇та̀. є҃_i Е҆́же во своѧ̀ времена̀ ꙗ҆ви́тъ бл҃же́нный, и҆ є҆ди́нъ си́льный, цр҃ь ца́рствꙋющихъ, и҆ гдⷭ҇ь госпо́дствꙋющихъ: s҃_i Е҆ди́нъ и҆мѣ́ѧй безсме́ртiе, и҆ во свѣ́тѣ живы́й непристꙋ́пнѣмъ, є҆гѡ́же никто́же ви́дѣлъ є҆́сть ѿ человѣ̑къ, нижѐ ви́дѣти мо́жетъ, є҆мꙋ́же че́сть и҆ держа́ва вѣ́чнаѧ. а҆ми́нь.

Коне́цъ сꙋббѡ́тѣ.

(заⷱ сп҃ѳ) [и҃_i ] з҃_i Бога̑тымъ въ ны́нѣшнѣмъ вѣ́цѣ запреща́й не высокомꙋ́дрствовати, нижѐ ѹ҆пова́ти на бога́тство погиба́ющее, но на бг҃а жи́ва, даю́щаго на́мъ всѧ̑ ѻ҆би́льнѡ въ наслажде́нiе: и҃_i Бл҃го́е дѣ́лати, богати́тисѧ въ дѣ́лѣхъ до́брыхъ, благопода̑тливымъ бы́ти, ѻ҆бщи́тєльнымъ. ѳ҃_i Сокро́вищꙋюще себѣ̀ ѡ҆снова́нiе добро̀ въ бꙋ́дꙋщее, да прiи́мꙋтъ вѣ́чнꙋю жи́знь. к҃ Ѽ тiмоѳе́е! преда́нiе сохранѝ, ѹ҆клонѧ́ѧсѧ скве́рныхъ сꙋесло́вiй, и҆ прекосло́вiй лжеиме́ннагѡ ра́зꙋма. к҃а Ѡ҆ не́мже нѣ́цыи хва́лѧщесѧ, ѡ҆ вѣ́рѣ погрѣши́ша. бл҃года́ть съ тобо́ю. а҆ми́нь.

Коне́цъ четверткꙋ̀.

Коне́цъ пе́рвагѡ посла́нiѧ, є҆́же къ тiмоѳе́ю: напи́сано бы́сть ѿ лаодiкíи, ꙗ҆́же є҆́сть митропо́лiа фрѷгíи пакатiанíйскiѧ: и҆́мать въ себѣ̀ гла́въ, s҃: зача̑лъ цр҃ко́вныхъ, д҃_i: стiхѡ́въ рг҃_i: знамена́нiй че́рныхъ, и҃_i: послѣ́дꙋющихъ же и҆̀мъ червле́ныхъ два̀.


