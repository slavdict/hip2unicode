        OCR:

        Библиотека святоотеческой литературы

        http://orthlib.ru





Мѣ́сѧца тогѡ́же въ г҃_i-й де́нь.

Прпⷣбнагѡ ѻ҆ц҃а̀ на́шегѡ маѯíма и҆сповѣ́дника.

Слꙋ́жба є҆гѡ̀ пое́тсѧ въ в҃_i де́нь съ мч҃ники, ꙗ҆́коже предписа́сѧ.

И҆ свѧти́телѧ тѵ́хѡна, є҆пíскопа воро́нежскагѡ, задо́нскагѡ чꙋдотво́рца.

Слꙋ́жба є҆гѡ̀ пи́сана въ приложе́нiи.

Въ сíй же де́нь ѿдае́тсѧ пра́здникъ гдⷭ҇нѧ преѡбраже́нiѧ: и҆ пое́тсѧ слꙋ́жба всѧ̀ пра́здника.

Ве́черъ, ѻ҆бы́чнаѧ каѳíсма. На Гдⷭ҇и, воззва́хъ, стiхи̑ры пра́здника на s҃, поє́мыѧ на са́мый пра́здникъ: Сла́ва, и҆ ны́нѣ, пра́здника.

А҆́ще сꙋббѡ́та, Сла́ва, пра́здника: И҆ ны́нѣ, догма́тiкъ настоѧ́щагѡ гла́са. На стiхо́внѣ стiхи̑ры пра́здника. Сла́ва, и҆ ны́нѣ, пра́здника. Тропа́рь пра́здника, є҆ктенiа̀, и҆ ѿпꙋ́стъ. На повече́рiи по трист҃о́мъ конда́къ пра́здника. Полꙋ́нощницꙋ же пое́мъ по ѻ҆бы́чаю, съ трѡпарѝ дневны́ми. На ѹ҆́трени, на Бг҃ъ гдⷭ҇ь, тропа́рь пра́здника, три́жды. По каѳíсмахъ сѣда́льны пра́здника. Канѡ́нъ пра́здника, со i҆рмосо́мъ на и҃: дрꙋгíй безъ i҆рмосѡ́въ, на s҃. Катава́сiа, Крⷭ҇тъ начерта́въ: Ѻ҆́ба ли́ка вкꙋ́пѣ. По г҃-й пѣ́сни сѣда́ленъ два́жды. По s҃-й пѣ́сни конда́къ и҆ i҆́косъ пра́здника. На ѳ҃-й пѣ́сни Честнѣ́йшꙋю не пое́мъ: но пое́мъ припѣ́въ пра́здника. Свѣти́ленъ пра́здника, два́жды. На хвали́техъ стiхи̑ры пра́здника, на д҃. Сла́ва, и҆ ны́нѣ, пра́здника. Славосло́вiе вели́кое. По трист҃о́мъ, тропа́рь пра́здника, є҆ктєнiѝ, ѡ҆глаше́нiе, и҆ ѿпꙋ́стъ, и҆ ѻ҆бы́чное и҆схожде́нiе, и҆ ча́съ пе́рвый, въ притво́рѣ.

На лiтꙋргíи, бл҃жє́нна ѻ҆бои́хъ канѡ́нѡвъ, пѣ́снь ѳ҃-ѧ, со i҆рмосо́мъ на и҃. Тропа́рь пра́здника. Сла́ва, и҆ ны́нѣ, конда́къ пра́здника. Прокíменъ, а҆ллилꙋ́iа и҆ прича́стенъ пра́здника. А҆пⷭ҇лъ, и҆ є҆ѵⷢ҇лiе днѐ то́чiю.

<Мⷬ҇> А҆́ще ли слꙋчи́тсѧ ѿда́нiе пра́здника преѡбраже́нiе хрⷭ҇то́ва въ недѣ́лю:

На ма́лѣй вече́рни, стiхи̑ры воскрⷭ҇ны. На стiхо́внѣ стiхи́ра  воскрⷭ҇на, и҆ пра́здника стiхо́вна: съ припѣ́вы свои́ми вели́кiѧ вече́рни: Сла́ва, и҆ ны́нѣ, пра́здника. Тропа́рь воскрⷭ҇нъ: Сла́ва, и҆ ны́нѣ, пра́здника. На вели́цѣй вече́рни, на Гдⷭ҇и, воззва́хъ, стiхи̑ры воскрⷭ҇ны г҃. и҆ @восто́ченъ@{@А҆нато́лiевъ@} є҆ди́нъ: и҆ пра́здника s҃, поє́мыѧ на са́мый пра́здникъ. Сла́ва, пра́здника: И҆ ны́нѣ, бг҃оро́диченъ а҃-й гла́са. На лiтíи стiхи̑ры, и҆ Сла́ва, и҆ ны́нѣ, пра́здника. На стiхо́внѣ стiхи̑ры воскрⷭ҇ны: Сла́ва, и҆ ны́нѣ, пра́здника. По трист҃о́мъ, тропа́рь, Бцⷣе дв҃о: два́жды, и҆ пра́здника, є҆ди́ножды, и҆ благослове́нiе хлѣ́бѡвъ, и҆ чте́нiе.

На ѹ҆́трени, на Бг҃ъ гдⷭ҇ь, тропа́рь воскрⷭ҇нъ, два́жды: Сла́ва, и҆ ны́нѣ, пра́здника. По каѳíсмахъ, сѣда́льны воскрⷭ҇ны съ бг҃орѡ́дичны и҆́хъ, и҆ чте́нiе во є҆ѵⷢ҇лiи. Недѣ́лѧ рѧ́дъ, и҆ прѡ́чаѧ по ѻ҆бы́чаю. Канѡ́нъ воскрⷭ҇нъ со i҆рмосо́мъ на д҃: и҆ бцⷣы на два̀: и҆ пра́здника ѻ҆́ба канѡ́на, на и҃. Катава́сiа: Крⷭ҇тъ начерта́въ: ѻ҆́ба ли́ка вкꙋ́пѣ. По г҃-й пѣ́сни конда́къ пра́здника, и҆ i҆́косъ: и҆ сѣда́ленъ пра́здника, два́жды. По s҃-й пѣ́сни конда́къ и҆ i҆́косъ воскрⷭ҇нъ. На ѳ҃-й пѣ́сни пое́мъ Честнѣ́йшꙋю: Свѣти́ленъ воскрⷭ҇нъ: Сла́ва, и҆ ны́нѣ, пра́здника. На хвали́техъ стiхи̑ры, воскрⷭ҇ны д҃, и҆ пра́здника д҃, со Сла́внымъ, съ припѣ́вы пра́здничными. Сла́ва, стiхи́ра є҆ѵⷢ҇льскаѧ. И҆ ны́нѣ: Пребл҃гослове́нна є҆сѝ: Славосло́вiе вели́кое. По трист҃о́мъ, тропа́рь воскрⷭ҇нъ то́чiю, є҆ктєнiѝ, ѡ҆глаше́нiе, и҆ ѿпꙋ́стъ, и҆ ча́съ а҃, въ притво́рѣ. На часѣ́хъ тропа́рь воскрⷭ҇нъ: Сла́ва, пра́здника: И҆ ны́нѣ, бг҃оро́диченъ часѡ́въ. Конда́къ пра́здника. Та́кожде и҆ на про́чихъ часѣ́хъ, конда́къ воскре́сенъ, и҆ пра́здника, глаго́лемъ премѣнѧ́юще.

На лiтꙋргíи бл҃жє́нна гла́са, на s҃: и҆ пра́здника, д҃-гѡ гла́са, пѣ́снь ѳ҃-ѧ, на д҃. Тропа́рь воскрⷭ҇нъ и҆ пра́здника. Сла́ва, конда́къ воскрⷭ҇нъ: И҆ ны́нѣ, пра́здника. Прокíменъ, а҆ллилꙋ́iа, и҆ прича́стенъ днѐ, и҆ пра́здника, а҆пⷭ҇лъ, и҆ є҆ѵⷢ҇лiе днѐ.


