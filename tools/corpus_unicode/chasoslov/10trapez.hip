 OCR:

 Библиотека святоотеческой литературы

 http://orthlib.ru





Вше́дше же въ трапе́зꙋ, глаго́лемъ:

Ꙗ҆дѧ́тъ ѹ҆бо́зiи, и҆ насы́тѧтсѧ, и҆ восхва́лѧтъ гдⷭ҇а взыска́ющiи є҆гѡ̀, жива̑ бꙋ́дꙋтъ сердца̀ и҆́хъ въ вѣ́къ вѣ́ка.

Сла́ва, и҆ ны́нѣ:

Гдⷭ҇и поми́лꙋй. три́жды. Бл҃гословѝ. И҆ бл҃гословлѧ́етъ сщ҃е́нникъ трапе́зꙋ. По ꙗ҆де́нiи же, Сла́ва, и҆ ны́нѣ.

Бы́сть чре́во твоѐ ст҃а́ѧ трапе́за, и҆мꙋ́щаѧ нбⷭ҇наго хлѣ́ба, хрⷭ҇та̀ бг҃а на́шего, ѿ негѡ́же всѧ́къ ꙗ҆ды́й не ѹ҆мира́етъ, ꙗ҆́коже речѐ всѣ́хъ, бг҃ороди́тельнице, пита́тель.

И҆ посе́мъ: Чⷭ҇тнѣ́йшꙋю херꙋвȋмъ:

Та́же:

Возвесели́лъ ны̀ є҆сѝ гдⷭ҇и, въ творе́нiихъ твои́хъ, и҆ въ дѣ́лѣхъ рꙋкꙋ̀ твоє́ю возра́дꙋемсѧ. зна́менасѧ на на́съ свѣ́тъ лица̀ твоегѡ̀ гдⷭ҇и, да́лъ є҆сѝ весе́лiе въ  се́рдцѣ мое́мъ, ѿ плода̀ пшени́цы, вiна̀ и҆ є҆ле́а своегѡ̀ ѹ҆мно́жишасѧ. въ ми́рѣ вкꙋ́пѣ ѹ҆снꙋ̀ и҆ почíю, ꙗ҆́кѡ ты̀ гдⷭ҇и, є҆ди́наго на ѹ҆пова́нiи всели́лъ мѧ̀ є҆сѝ.

Сла́ва, и҆ ны́нѣ: Гдⷭ҇и поми́лꙋй, три́жды. Бл҃гословѝ.

Сщ҃е́нникъ: Съ на́ми бг҃ъ, свое́ю бл҃года́тiю и҆ чл҃вѣколю́бiемъ, всегда̀, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.


